// SrIH //

alaNkArasarvasvam



namaskftya parAM vAcaM devIM triviDavigrahAm /
gurvalaNkArasUtrARAM vfttyA tAtparyamucyate // RuAss_0 //


--------------------

RuAssC_0/1:

SrIjayaraTakftAlaNkAravimarSinI

maNgalakAmanayA granTakfnnijezwadevatApraRAmapuraHsaramaBiDeyaM tAtparvaM cEkenEva vAkyena parAmfSati-namaskftyeti /
parAM vANmayADidevatAM parAKyAM SabdabrahmaRo 'pfTagBUtAM SaktiM parAM vAcaM devIM triviDavigrahAM bahirullilAsayizayA paSyantImaDyamAvEKarIrUpeRa prakAratrayeRADizwitaSarIrAM namaskftya nirviGnacikIrzitagranTasamAtpaye tAM prati kAyavANmanoBiH prahvIBUya nijAlaNkArasUtrARAM vfttyA tAtparyamucyata iti maNgalAnvayayojanA /
taTA cAtroktalakzaRArtavistaraH-
'yUyaM vimarSarUpEva paramArTacamatkftiH /
sEva sAraM padArTAnAM parA vAgaBiDIyate //
nAdAKyA sarvaBUtezu jIvarUpeRa saMsTitA /
anAdiniDanA sEva sUkzmA vAganapAyinI //
anAdiniDanaM brahma SabdatattvaM yadakzaram /
vivartater'TaBAvena prakriyA jagato yataH //
vEKarI SabdanizpattirmaDyamA smftigocarA /
dyotikArTasya paSyantI sUkzmA brahmEva kevalam' //
ityAdiSAstroktikrameRa sarvatra sadoditAyAH sUkzmAyAH parAyAH SabdabrahmaRaH SakterbahirunmizantyAH praTamo vivartaH paSyantI nAma /
taTA coktam-
'aviBAgA tu paSyantI sarvataH saMhftakramA /
svarUpajyotirevAntaHsUkzmA vAganapAyinI' //
iti /
asyArTaH-aviBAgA sTAnakAraRaprayantaprakAreRa varRAnAM viBAgahInA ata eva saMhftakramA taTEvAntaHsvarUpajyotiH svayaMprakASA svasyAtmano rUpaM jyotiSca sarvatra hi sarvaviDAyinI Saktireveti vAntaHsUkzmabIjAdaNkuramiva bahirunmizantI kiYciducCUnA parAyA maDyamAyAScAvasTAM tawasTA paSyatIti paSyantItyucyate /
tataH paraM tu-
'antaHsaMkalparUpA yA kramarUpAnupAtinI /
prARavfttimatikramya maDyamA vAk pravartate' //
etatkaTayAmIti vimarSarUpA antaHsaMkalparUpA prARavfttimatikramya SrotragrAhyavarRA BivyaktirahitA kramarUpAnupAtinI BAnanasikavarRoccAraRakrameRa dvitIyo vivarto maDyamArUpojAte /
maDyamA kila dvayorvAgvivartayoH paSyantIvEKarIsaMjYayormaDye vartanAnmaDyametyucyate /
tadanantaraM ca-
'sTAnezu vivftte vAyO kftavarRaparigrahA /
vEKarI vAk prayoktfRAM prARavfttinibanDanA' //
iti lakzaRAtsTAnakaraRaprayatnakramavyajyamAnaH SrotragrAhyadunduBivIRAdinAdaparicayo gadgadAvyaktagakArAdivilAsasamuYcayapadavAkyAtmakastftIyo vivarto vEKarItyucyate /
viSizwaM KamAkASaM muKarUpaM rAti gfhRAtIti viKaraH prARavAyusaMcAraviSizwo varRoccArastenABivyaktA vEKarIti /
viKare SarIre BavA vEKarIti vA kicit /
sidDo maNgalArTaH /
taTA cAtra pUrvArDa eva punarAvfttyABiDeyapadArTAnvayayojanA-yaTA parAM vAcamuttamakAvyarUpatayA kAvyAtmaDvanisaMjYAm aBiDAtAtparyalakzaRottIrRAmutkfzwAm /
devIm 'divu krIwAvijigIzAdyutistutivyavahAramodamadakAntisvapnagatizu' iti yaTAyaTaM DAvtarTAnAmanusmaraRAt SaktimatAM kavInAM SrotfRAM ca svaBAvAtsvecCayA samucCalantIM krIqantIm /
taTA devIM dyotamAnAM dyotanaDvananayoH SabdaM tatsaMkIrtitaM cArTamupasarjanIkftya varnAmAnAm /
taTA devIM dyotamAnAM dyotanaGvananayoH paryAyatvAd DvanisaMjYAm /
taTA devIM stutyAM sarvEH kAvyAtmatvAdaBivandyAm /
taTA devIM vyavaharantI sarvatra pracarititAM na tu kvApi sKalitAm /
taTA devIM dyotamAnAM SrutimAtreREva paramAnandadAyinIm /
taTA devIM mAdyantIM kaveH sahfdayasya ca yaTAyaTaM karaRAvaboDaGAByAM kamapyahaNkAraM janayantIm /
taTA devIM kamanIyAM sarvEraBilazaRIyAm /
tpiviDavigrahAM triviDastriprakAro vigraho vyatirekeRa grAho vyatirekamUlaH pramAkaraRaprakAro yasyAstAm /
taTA hi 'gaNgAyAM GozaH' ityAdivAkyezu Gozasya yacCEtyapAvanatvAdikaM pratIyate tatra nABiDA /
gaNgAdiSabdAnAM SEtyAdyarTasyAvAcakatvAt /
na tAtparyAtmA /
tAtparyaSaktyA hyADArADeyaBaGAvAvagamArTaM parasparamanvayamAtra eva kzIRatvAt /
na lakzaRA /
muKyArTabADAdihetutritayABAvAt /
tasmAdaBiDAtAtparyalakzaRAvyatiriktacaturTakakzyAnikzitpo vyaYjanavyApira ityAdi so 'yamevAgre vimfzyati /
aTa cavyaNgayasya SabdArToBayamUlatvena prasidDastriviDo viSezaRAnAM vigrAho viSezaRAnAM BedAnAM graho yasyA iti vA /
etAdfSIM tAM namaskftya maNgalAcaraRarUpatvena manAguddiSya na tu sUtravfttiByAM tAtparyakaTanAdilakzaRaparIkzAvistAreRa nirRIya nijAlaNkArasUtrARAM vfttyA tAtparyamucyata iti /
asyABiprAyaH-taTA ca DvanermanAguddeSamAtrameva karoti 'iha hi tAvadBAmaha-'ityAdinA /
tadevattAvadAstAm /
nijeti /
parakIyARAM sUtrARAM sUtraRAM tAtparyakaTanAnavaboDo 'pi syAditi BAvaH /
taTA na kEScidapi parErIddaMSi sUtrARi kftAnItyapi Dvanitam /
tAtparyamiti /
saMkzitpArTaprakASanamityarTaH /
anyaTA hi kaTanApi granTena pAraM na yAyAt /
nanu -
'AdivAkye prayoktavyamaBiDeyaprayojane /
pratipAdayituM SrotfpravAhotsAhasidDaye' //
iti nItyA SrotfpravfttyarTa sarvatrEvAdivAkye 'BiDeyaprayojanAdyaBiDIyatte /
tacceha noktamiti kaTamatra SrotFRAM pravfttiH syAt /
mEvam /
alaNkArA hyatrABiDeyAH /
tezAmatra sAkzAdevABiDAnAt /
tadaBiDAyakaM cedamalaNkArasarvasvAKyaM prakaraRamityaBiDAnABiDeyayorniyamagarBIkAreRArTAkzitpo vAcyavAcakaBAvalakzaRaH saMbanDaH /
nahyevaMviDametaBiDAyakaM prakaraRAntaramasti /
tasyAnvizyamARasyApyupalamBayogyasyAnupalamBAt /
ata evAtrAnyAlaNkAragranTavElakzaRyodDozaRAya 'tAtparyamucyate'ityAdyuktam /
aBiDeyAScAtrAlaNkArAH kAvyAlaNkArA na lOkikA ityetezAM kAvyopaskftidvAreRa pAramparyeRa-
'kAvyaM yaSaser'Takfte vyavahAravide Sivetarakzataye /
sadyaH paranirvftaye kAntAsaMmitatayopadeSayuje' //
ityAdyuktanItyA tadavinABAvasvaBAvatvAdarTAkzitpasarvapuruzArTasidDirUpA caturvargAvAtpiH prayojanam /
tayoSca sADyasADanaBAvalakzaRaH saMbanDaH /
iti sTitamevAdivAkyasya SrotfSravaRaSradDAvirBAvanibanDanatvam /


--------------------

RuAssC_0/2:

nanu yadIhAlaNkArA aBiDeyAstarhi tadalaNkaryo 'pya-BiDeyaH /
'alaNkArA alaNkAryApekzAH' iti nItyA sa evEzAM ko nAma yadupaskArakatvenEtatsvarUpamaBiDIyata ityASaNkya tadavataraRikAmeva vaktumupakramate-
ihetyAdinA /





____________________________________________________________


START BhUmikA



iha hi tAvad BAmahodBawapraBftayaScirantanAlaNkArakArAH pratIyamAnamarTe vAcyopaskArakatayAlaNkArapakzanikzitpaM manyante /
taTAhi-paryAyoktAprastutapraSaMsAsamAsoktyAkzepavyAjastutyupameyopamAnanvayAdO vastumAtraM gamyamAnaM vAcyopaskArakatvena 'svasidDaye parAkzepaHparArTe svasamarpaRam' iti yaTAyogaM dviviDayA BaNgyA pratipAditaM tEH /
rudrawenApi BAvAlaNkAro dviDoktaH /
rUpakadIpakApahnutitulyayogitAdAvupamAdyalaNkAro vAcyopaskArakatvenoktaH /
utprekzA tu svayameva pratIyamAnA kaTitA /
rasavatpreyaHpraBftO tu rasaBAvAdirvAcyaSoBAhetutvenoktaH /
taditTaM triviDamapi pratIyamAnamalaNkAratayA KyApitameva / [RuAss_BhU.1]


--------------------

RuAssC_[BhU.1]:

praBftinA daRqyAdayaH /
tAvacCabdo vipratipattyaBAvadyotakaH /
cirantanetyAdi /
DvanikAramatameBirna dfzwamiti BAvaH /
pratIyamAnamiti /
vAcyavyatiriktatvena svasaMvedanasidDamapIkatyarTaH /
arTamiti /
viSrAntisTAnatayA paramopAdeyatAlakzaRam /
vAcyopaskArakatayetiza /
vAcyopaskArakatvaM hyalaNkArARAmAtmaBUtam /
alaNkArapakzanikzitpamiti /
samagrAlakArAntarBUtaM na punastadvyatiriktamityarTaH /
manyanta iti /
taTAtvena manyante na punastaTA saMBavatItyarTaH /
nahyaBimananamAtreREva BAvAnAmanyaTABAvo BavatIti BAvaH /
etadeva darSayati-taTAhItyAdinA /
tErvastumAtraM gaByamAnaM vAcyopaskArakatvena pratipAditamiti saMbanDaH /
vastumAtraM na punaralaNkArA rasaSca /
svasidDaya iti /
'kuntAH praviSanti' ityAdO kuntErAtmanaH praveSasidDyarTaM svasaMyoginaH puruzA Akzipyante /
tErvinA tezAM praveSAsiDdeH /
'gaNgAyAM GozaH' ityAdO tu gaNgASabdaH paratratawe GozADikaraRatAsidDaye svAtmAnamarpayati /
svayaM tasya GozADikaraRatvAsaMBavAt /
yaTAyogamiti /
kvacidDi vAcyor'TaH svasidDaye paraM pratIyamAnamarTamAkzipati /
kvacicca svayamanupapadyamAnaH sanpratIyamAna evArTe svaM samarpayati /
tena yatra yAdftkatra tAdfgeva yojyamityarTaH /


--------------------

RuAssC_[BhU.1a]

tatra paryAyoktaM yaTA-
'aDAkzInno laNkAmayamayamudanvantamataradviSalyAM sOmitrerayamupaninAyOzaDivanAt /
iti smAraM smAraM tvadarivalaBIcitraliKitaM hanUmantaM dantErdaSati kupito rAkzasagaRaH //
'atra rAkzasagaRavfttAnto vAcyaH san svasidDaye paraM kAraRarUpamaripalAyanAdyAkzipati /
tatpalAyanAdyantareRa rAkzasavfttAntasyAsaMgateH /
aprastutapraSaMsA yaTA-
'prARA yena samarpitAstava valAdyena tvamutTApitaH skanDe yasya ciraM sTito 'si vidaDe yaste saparyAmapi /
tasyAsya smitamAtrakeRa janayanprARApahArakriyAM BrAtaH pratyupakAriRAM Duri paraM vetAlalIlAyase' //
atra vetAlacaritamaprastutaM prakaraRAdivaSena svayamanupapadyamAnaM sat prastute kftaGnavfttAnte svaM samarpayati /
samAsoktiryaTA-
'dantakzatAni karajESca vipAwitAni prodBinnasAndrapulake BavataH SarIre /
dattAni raktamanasA mfgarAjavaDvA jAtaspfhErmuniBirapyavalokitAni' //
atra boDisattve nAyakavyavahAre na saMBavatIti svasidDyarTaM nAyakatvamAkzipati /
Akzepo yaTA-
'kiM BaRimo BaRRE kitti aDa kiM vA imeRa BaRieRa /
BaRRihisi tahavi ahavA BaRAmi kiM vA Ra BaRiosi' //
('kiM BaRamo BaRyate kiyadivATa kiM vAnena BaRitena /
BaRizyate taTApyaTavA BaRAmi kiMvA na BaRito 'si') //
atra vakzyamARavizayo BaRananizeDo vAcyaH san vaktumevopakrAntasya nizeDAnupapatteH svayamaviSrAmyan svAtmasamarpaRena tvAM prati marizyAmi aTavA mriye yadvA mftA yAvadahamiti viDitrayamarTAnataramAkzipati /
yattvatrAnyEH 'vAcyor'TaH svasidDayer'TAntaramAkzipati'ityuktaM tadayuktameva /
taTAtve hi nizeDa eva paryavasitaH syAnna nizeDABAsa ityAkzepAlaNkAra eva na syAt /
'AmuKAvaBAsamAno hi nizeDa' AkzepalakzaRam /
na ca viDinizeDayorviroDAtsADyasADanaBAvo yuktaH /
vyAjastutiryaTA-
'ihiRaM paduRopahuRo pahuttaRaM kiM cirantanapahURa /
guRadosA dosaguRA ehiM kaA Rahu kaA tehiM' //
('aDunA praBavaH praBavaH praButvaM kiM cirantanapraBURAm /
guRadozA dozaguRA eBiH kftA na KaluH kftAstEH') //
atra cirantanAnAM nindA vAcyA satI svayamanupapadyamAnA stutAvAtmAnamarpayati /
tadgatatvena vastudarSitAyA nindAyA asaMBavAt /
evamadyatanAnAmapi stutirnindAyAmAtmAnamarpayati /
tasyA api viparItatayA tadgatatvenAsaMBavAt /
yatpunaratrAnyEH svasidDaye parAkzepo vyAKyAtastadupekzyameva /
yato 'tra cirantanAnAM syutyAkzepeRa eva paryavasitaH syAditi nEtadyuktam /
kiM ca lakzaRAyAmapi svasidDaye parAkzepo na yuktaH /
taTAtve hilakzaRAyAH svarUpahAniH syAt /
vAcyalakzaRasyEva svasya sidDatvAnmuKyArTabADABAvAt /
na cEkadA ekasya bADaH sidDiSceti vaktuM yuktam /
vipratizidDaM hyetat /
vAcyasyEva yadyatrasidDistadaBiDEva syAnna lakzaRA /
tasyA hi muKyArTabADa eva jIvitam /
'kuntAH praviSanti' ityAdO ca kuntAnAM svayaM pravezwumasaMBavAnmuKyArTabADa eveti parasya kuntavadrUpasya lakzyasyEvArTasya prADAnyam /
ataSca lakzaRAyAM bADitaH sanmuKyo 'rTaH paratra lakzya eva svaM samarpayatItyeva yuktam /
nanu yadyevaM tatparyAyoktAdO vAcyasiDyarTaM parasya lakzyasyAkzepaH pratIyata yatItyeva yuktam /
nanu yadyevaM tatparyAyoktAdO vAcyasiDyarTaH paratra lakzya eva svaM samarpayatItyeva yuktam /
nanu yadyevaM tatparyAyoktAdO vAcyasiDyarTaM parasya lakzyasyAkzepaH pratIyata iti tatra kiM pratipattavyam /
idaM pratipattavyam-atra hi lakzaRAyA eva nAvakASaH /
tatra hi kaTamahaM syAmiti vAcyaM sat kAryaM tadavinABAvAtparaM kAraRamAkzipatItyAkzepeREva sidDestasyA anupayogaH /
'gOranubanDyaH'ityatra yaTA kaTaM me SruticoditamanubanDanaM syAditi jAtyA vyaktyavinABAvAdvyaktirAkzipyate natu lakzyate taTEvAtrApi kArcakAraRayorjYeyam /
evaM samAsoktAvapi nAyakavyavahArastadavinABAvitvAdeva nAyakatvamAkzipatItcatrApi lakzaRAmUlatvaM nASANkanIyam /
anTakftA punaretaYcirantanamatAnuvAdaparatayoktam /
asmABistu prasaNgAdvastu paryAlocitamityalaM bahunA /


--------------------

RuAssC_[BhU.1b]

upameyopamA yaTA-
'rajoBiH syandanodDatErgajESca GanasaMniBEH /
Buvastalamiva vyoma kurvanvyomeva BUtalam' //
atra dvayoH parasparamupamAnopameyatvaM vAcyaM sat svayamanupapadyamAnamupamAnAntaravihalakzaRe paratra vastvantare sva samarpayati /
ananvayo yaTA -
'BavAniva BavAneva Baved yadi paraM Baca /
svaSaktivyUhasaMvyUQatrElokyAramBasaMhftiH' //
atrEkasyEvopamAnopameyaBAvo vAcyaH sandvitIyamabrahmacajAryaBAve paratra vastvantare svaM samarpayati /
AdiSabdaH prakAre /
tenAnizwaviDyABAsAkzepAdergrahaRam /
yaTA-
'Bavatu viditaM vyarTAlApEralaM priya gamyatAM tanurapi na te dozo 'smAkaM vivistu parANmuKaH /
tava yadi taTA ruQaM prema prapannamimAM daSAM prakftitarale kA no vrIqA gate hatajIvite' //
atra kAntaprasTAnaviDirvAcyaH sannizedDamevopakrAntatya viDAnAnupapatteH svayamaviSrAntaH svasamarpaRena nizeDamAkzipati /
evaM dviviDayA BaNgyA gamyamAnaM vastumAtraM vAcyoparaskArakamevotyuktam /
evamapi pratIyamAnasyArTasya viviktavizayAntaropAlamBAdalaNkArAntarBAvo na siDyatItyASaNkyAha-rudrawenetyAdi /
dviDeti /
guRIBUtAguRIBUtavastuvizayatvenetyarTaH /
yadAha-
'yasya vikAraH praBavannapratibadDena hetunA yena /
gamayati tadaBiprAyaM tatpratibanDaM ca BAvo 'sO //
grAmataruRaM taruRyA navavaYjulamaYjarIsanATakaram /
paSyantyA Bavati muhurnitarAM malinA muKacCAyA //
aBiDepamaBidaDAnaM tadeva tadasadfSaguRadozam /
arTAntaramavagamayati yadvAkyaM so 'paro BAvaH //
ekAkinI yadabalA taruRI taTAhamasmadgfhe gfhapatiH sa gate videSam /
kaM yAcase tadiha vAsamiyaM varAkI SvaSrUrmamAnDabaDirA nanu mUQa pAnTa' //
iti //
yadvA dviDeti pUrvavadeva lakzaRAdvayASrayeRa vyAKyeyam /
tenAdye svasidDaye parAkzepaH, paratra tu aparArTaM svasamarpaRam /
yattvatrAnyErBAvErnirvedAdiBirupalakzito vAcyapratIyamAnatvena dviviDA BAvAlaNkAro vyaKyAtastudutsUtrameva /
rudrawena taTAtvena tasyApratipAdanAt /
tatrApi ca vastumAtrasya vAcyopaskArakatvABiDAnasamaye vaktumucitatvAt /
tadevaM guRIBUtAguRIBUtatvena dviprakAraM vastu tAvadvAcyopaskArakatvena pratipAditam /


--------------------

RuAssC_[BhU.1c]

idAnImalaNkArasyApi pratIyamAnasya vAcyopaskArakatvaM pratipAdayati-rUpaketyAdinA /
tatra rUpaka yaTA -
'BUmaBrukuwipannagIPaRamaRiH kAyasya caRqaM citA- kuRqaM kuRqalitendunAlavalayapraBuMSi raktotpalam /
GrARasPAwikamallikAparicite BAlAgraSAlAjire- dIprA dIpaSiKA Sivasya nayanaM kArSAnavaM pAtu naH' //
atra nayanAdInAM maRipraBftInAM copamA vAcyopaskArAyAvagamyate /
tAM vinA sAdfSyApratipatteH /


--------------------

RuAssC_[BhU.1d]

dIpakaM yaTA-
'pAuabanDaM paQiuMvanDeuM tahaa kujjakusumAi /
poQamahilaM a ramiuM viralaccia ke vi jARanti' //
atraka prAkftabanDapAWAderupamA vAcyopaskArAyAvagamyate /
prakftasya prOQamahilAramaRAdeH sAdfSyopAdAnAyEvoBayorupanibanDanAt /
apahnutiryaTA-
'dvaguRitAdupaDAnaBujAcCiraH pulakitAdurasaH stanamaRqalam /
aDaramarDasamarpitamAnanAd vyaGawayanta kaTaYcana yozitaH' //
atra BujAdInAM sAdfSyAvagamAdupamA vAcyopaskArAyAvagamyate /
tulyayoditAdAvityAdiSabdAnnidarSanAdergrahaRam /
upamAdItyAdiSabdAdupameyopamAdInAm /
tattu yaTA -
'pravAtanIletpalanirviSezamaDIraviprekzitamAyatAkzyA /
tayA gfhItaM nu mfgANganAByastato gfhItaM nu mfgANganABiH' //
atra vAcyAyA nidarSanAyA upaskAratvenopameyopanA gamyate /
tAmantareRAsaMBavadvastusaMbanDatvena vAcyasyAviSrAnteH /
ataScAtrAlaNkAro gamyamAnaH sTito na vastumAtram /
tena pUrvatra yadAdigrahaRaM saPalayitumanyEretadudAhftaM tadayuktameva /
tatra vastumAtrasya vAcyopaskArakatvena pratipipAdayizitatvAt /
vAcyopaskArakatvenotprekzA kaTitetisamanvayaH /
sA tu -
'mahilAsahassaBarie tuya hiae suhaa sA amAyantI /
diahaM aRaRRaammA aNgaM taRuaM pi taRuei' //
iti /
('mahilAsahastraBarite tava hfdaye suBaga! sA antImA /
divasamananyakarmA aNgaM tanukamapi tanUkaroti') //
taditTamalaNkAro 'pi pratIyamAno vAcyaSoBAhetutvenoktaH /


--------------------

RuAssC_[BhU.1e]

aDunA rasasyApi vAcyopaskArakatvaM darSayitumAha-rasavadityAdi /
praBftiSabdAdUrjasvyAdayaH /
AdiSabdAcca tadABAsAdayaH /
tatra rasavadalaNkAro yaTA-
'kfcCreRoruyugaM vyatItya suciraM BrAntvA nitambasTale maDye 'syAstrivalItaraNgavizame nispandatAmAgatA /
maddfSwistfziteva saMprati SanErAruhya tuNgO stanO sAkANkzaM muhurIkzate jalalavaprasyandinI locane' //
atra vatsarAjasya parasparAsTAbanDarUpo ratyAKyaH sTAyiBAvo viBAvAnuBAvavyaBicArisaMyogAd rasIBUtaH san vAcyopaskArakaH /
tatsaMvalitatvena vAcyasya sacamatkAra pratipatteH /


--------------------

RuAssC_[BhU.1f]

preyolaNkAro yaTA-
'tizWotkopavaSAtpraBAvapihitA dIrGaM na sA kupyati svargAyotpatitA Bavenmayi punarBAvArdramasyA manaH /
tAM hartuM vivuDadvizo 'pi na ca me SaktAH purovartinIM sA cAtyantamagocaraM nayanayoryAteti ko 'yaM viDiH' //
atra vitarkAKyo vyaBicAriBAvo vAcyaSoBADAyaka eva /


--------------------

RuAssC_[BhU.1g]

UrjasvyalaNkAro yaTA-
'haglIlAsu sakOtukaM yadi manastanme dfSAM viMSati- rniHsaMDO pariramBaRe ratiraTo dormaRqalI dfSyatAm /
prItiScetparicumbane daSamuKI vEdehi!sajjA puraH pOlastyasya ca rAGavasya ca mahatpaSyopacArAntaram' //
atra sItAM prati rAvaRasya ratiranocityena pravftteti rasABAso vAcyopaskArakaH /
anyattu svayamaByUhyam /


--------------------

RuAssC_[BhU.1h]

etadevopasaMharati-taditTamityAdinA /
triviDamiti /
paryAyoktAdO vastu, rUpakAdAvalaNkAraH, rasavadAdO rasaH /
tadevaM cirantanEH pratIyamAnasyAlaNkArAntarBAva eva tAvaduktaH /
tadupaskAryaH punarAtmA kEScidapi nAByupagataH /




vAmanena tu sAdfSyanibanDanAyA lakzaRAya vakroktyalaNkAratvaM bruvatA kaScidDvaniBedo 'laNkAratayEvoktaH /
kevalaM guRaviSizwapadaracanAtmikA rItiH kAvyAtmakatvenoktA /
udBawAdiBistu guRAlaNkArARAM prAyaSaH sAmyameva sUcitam /
vizayamAtreRa BedapratipAdanAt /
saMGawanADarmatvena cezweH /
tadevamalaNkArA eva kAvye praDAnamiti prAcyAnAM matam / [RuAss_BhU.2]


--------------------

RuAssC_[BhU.2]:

vAmanena pratIyamAnasyAlaNkArAntarBAvamaBidaDatApi tadupaskAryaM AtmA kaScidukta ityAha-vAmanenetyAdi /
tuSabdaH pUrveByo vyatirekadyotakaH /
Atmano 'pi pratipAdakatvAt /
bruvateti /
yadAha-'sAdfSyAllakzaRA vakroktiH' iti /
etadevodAjahAra ca 'unmImIlakamalaM sarasInAM kEravaM ca nimimIla mugurtam' iti /
kaScidDvaniBeda iti /
'avivakzitavAcyAdiH' /
kevalamiti /
yadi paramityarTaH /
gumeti /
yadAha-'viSizwA padaracanA rItiH' iti /
kAvyAtmakatveneti /
yadAha-'rItirAtmA kAvyasye'ti kAvyatveByupagatAyA rIteH 'tadatiSayahetavastvalaNkArAH' ityAdyuktyAntarBAvitaDvanayo 'laMNkArA upaskArakA ityetanmatam /


--------------------

RuAssC_[BhU.2a]:

anyEH punaretadapi pratyuktamityAha-udBawAdiBirityAdinA /
prAyaSa iti /
bAhulyenetyarTaH /
vizayamAtreReti /
BinnakakzyARAM hyupaskAryopaskArakatvasyAnupapatteH /
taTAtve cAlaNkArAmapi guRopaskAryatvaM prasajyate /
samAnanyAyatvAt /
tadguRAlaNkArARAM tulyatvavAdina evOdBawAH /
itTamanena vAcyASrayARAmalaNkArARAM maDya eva DvanerantarBAvAdiBiDAvyApAragocara eva DvaniH, na punastadvyatiriktaH kaScidDvanirnAmeticirantanAnAM matamityuktam /
idAnIM yadapyanyErasya BaktyantarBUtatvamuktaM tadapi darSayitumAha-vakroktItyAdi /




vakroktijIvitakAraH punarvEdagDyaBaNgIBaRitisvaBAvAM bahuviDAM vakroktimevaprADAnyAtkAvyajIvitamuktavAn /
vyApArasya prADAnyaM ca [kAvyasya] pratipede /
aBiDAnaprakAraviSezA eva cAlaNkArAH /
satyapi triBede pratIyamAne vyApArarUpA BaRitireva kavisaMramBagocaraH /
upacAravakratAdiBiH samasto DvaniprapaYcaH svIkftaH /
kevalamuktivEcitryajIvitaM kAvyaM, na vyaNgyArTajIvitamiti tadIyaM darSanaM vyavasTitam / [RuAss_BhU.3]


--------------------

RuAssC_[BhU.3]:

vEdagDyetyanena vakrokteH svarUpamuktam /
yadAha-'vakroktireva vEdagDyaBaNgIBaRitirucyat' iti /
evakAro 'nyasya kAvyajIvitatvavyavacCedakaH /
kAvyajIvitamiti kAvyasyAnuprARakam /
tAM vinA kAvyameva na syAdityarTaH /
yadAha-vicitro yatra vakroktivEcitryaM jIvitAyate'iti /
vyApArasyeti kavipratiBolliKitasya karmaRaH /
kavipratiBAnirvartitatvamantareRa hi vakroktireva na syAditi kasya jIvitatvaM Gawata iti tadanuzaktamevAnvAsyAtra prADAnyaM vivakzitam /
ataSca dvayoH prADAnyasya duryojatvamatra nASaNkanIyam /


--------------------

RuAssC_[BhU.3a]:

alaNkArA iti /
tenokta iti SezaH /
evakAraScirantanoktaDvaniprakAraviSezanyavacCedakaH /
satyapIti /
sadapi pratIyamAnamanAdftyetyarTaH /
vyApArarUpeti vakrasvaBAvetyarTaH /
BaRitirityuktiH kavIti /
tatrEva kaviH saMrabDa ityarTaH /
tatsaMramBamantareRa hi vakroktireva na cAretyAdi /
upacAravakratAdInAmeva maDye DvanirantarBUta iti tAtparyArTaH /
yadAha-
'yatra dUrAntare 'nyasmAtsAmAnyamupacaryate /
leSenApi BavetkartuM kiYcidudriktavfttitAm' //
yanmUlA sarasolleKA rUpakAdiralaNkftiH /
upacArapraDAnAsO vakratA kAcidizyate' //
iti /
etAmevodAjahAra ca-
'gaaRaM ca mattamehaM DArAluliajjuRAiM a vaRAiM /
nirahaNkAramiaNko haranti nIlAoM a RisAo' //
('gaganaM ca mattameGaM DArAlulitArjunAni ca vanAni /
nirahaNkAramfgANkA haranti nIlASca niSAH') //
atra madanirahaNkAratve OpacArike ityupacAravakratA /
Adipadena kriyAvakratAdInAmapi grahaRam /
evaM sarvo 'pi DvaniprapaYco vakroktiBireva svIkftaH sansTita eva /
yadi paraM tasya prADAnyameva nAstItyAha-kavelamityAdi /
tadIyamiti /
vakroktijIvitakArasaMbanDItyarTaH /
taditTaM lakzaRAmUlavakroktimaDyAntarBAvAdDvanereva tattvaM pratipAditam /


--------------------

RuAssC_[BhU.3b]:

kEScidapyasya vAgavizayatvAdalakzaRIyatvamuktamityAha- BawwanAyaketyAdi /




BawwanAyakena tu vyaNgyavyApArasya prOQoktyAByupagatasya kAvyaMSatvaM bruvatA nyagBAvitaSabdArTasvarUpasya vyApArasyEva prADAnyamuktam /
tatrApyaBiDABAvakatvalakzaRavyApAradvayottIrRo rasacarvaRAtmA BogAparaparyAyovyApAraH prADAnyena viSrAntisTAnatayANgIkftaH / [RuAss_BhU.4]


--------------------

RuAssC_[BhU.4]:

prOQoktyeti /
na punarlakzaRakaraRena /
ata evokteH prOQatvaM yallakzayitumaSakyEstasyApyaByupagamaH /
kAvyAMSatvamiti na punaH kAvyAtmatvam /
yadAha-
'DvanirnAmAparo yo 'pi vyApAro vyaYjanAtmakaH /
tasya sidDe 'pi Bede syAtkAvyAMSatvaM na rUpitA' //
iti /
vyApArasyeti /
kavikarmaRaH /
anyaTA SabdapraDAneByo vedAdiByor'TapraDAneByaScetihAsAdiByaH kAvyasya vElakzaRyaM na syAt /
taduktam-
'SabdaprADAnyamASritya tatra SAstraM pfTagviduH /
arTatattvena yuktaM tu vadantyAKyAnametayoH //
dvayorguRatve vyApAraprADAnye kAvyaDIrBavet' //
iti /
tatrApIti /
kavikarmarUpasya vyApArasya prADAnye satyapItyarTaH /
'aBiDA BAvanA cAnyA dadBogIkftireva ca' iti kAvyaM tAvat tryaMSaM tenoktam /
tatrApi-
'tAtparyASaktiraBiDA lakzaRAnumitI, dviDA /
arTApattiH kvacittantraM samAsoktyAdyalaNkftiH' //
'rasasya kAryatA Bodo vyApArAntarabADanam /
dvAdaSetTaM Dvanerasya sTEtA vipratipattayaH' //
iti /
nItyA bahavo vipratipattiprakArAH saMBavanti, taTApi
'kAvyasyAtmA Dvaniriti buDEryaH samAmnAtapUrva- stasyABAvaM jagadurapare BAktamAhustamanye /
kecidvAcAM sTitamavizaye tattvamUcustadIyam'- ityuktanItyEva DvanervipratipattiprakArannayamiha prADAnyenoktam /


--------------------

RuAssC_[BhU.4a]:

evamidAnImetadvipratipattiprakAratrayaM nirAkurvan Dvanereva kAvyAtmatvaM sADayati- DvanikAra ityAdinA /




DvanikAraH punaraBiDAtAtparyalakzaRAKyavyApAratrayottIrRasya DvananadyotanAdiSabdABiDeyasya vyaYjanavyApArasyAvaSyAByupagamyatvAd vyApArasya ca vAkyArTatvABAvAd vAkyArTasyEva ca vyANgyarUpasya guRAlaNkAropaskartavyatvena prADAnyAd viSrAntiDAmatvAdAtmatvaM siDdAntitavAn /
vyApArasya vizayamuKena svaruRpratilamBAt tatprADAnyena prADAnyAt svarUpeRa vicAryatvABAvAd vizayasyEva samagraBarasahizRutvam /
tasmAd vizaya eva vyaNgyanAmA jIvitatvena vaktavyaH,yasya guRAlaNkArakftacArutvaparigrahasABrAjyam /
rasAdayastu jIvitaBUtA nAlaNkAratvenavAcyAH /
alaNkArARAmupaskArakatvAd,rasAdInAM ca prADAnyenopaskAryatvAt /
tasmAd vyaNgya eva vAkyArTIBUtaH kAvyajIvitamityeza eva pakzo vAkyArTavidAM sahfdayAnAmAvarjakaH /
vyaYjanavyApArasya sarvEranapahnutatvAt tadASrayeRa ca pakzAntarasyApratizwAnAt / [RuAss_BhU.5]


--------------------

RuAssC_[BhU.5]:

samayApekzArTAvagamaSaktiraBiDA /
sAmAnyAnAM parasparAnvitatvena viSezArTAvaboDanaSaktistAtparyam /
muKyArTabADAdisahakAryapekzArTaMpratiBAsanaSaktirlakzaRA /
etadvyApAratrayAduttUrRasya tadatiriktasyetyarTaH /
taTA ca 'gaNgAyAM GozaH' ityatra gaNgASabdo GozaSabdaSca sAmAnyAtmake jalapravAhe gfhanikurambe ca saMketitO /
sAmAnya evodyogAt /
viSezasya hi saMketakaraRe AnantyaM vyaBicAraSca syAt /
tataScABiDayA jalapravAhamAtraM gfhanikurambamAtraM ca pratItimityekA kakzyA /
etatpratipAdyAnyapratipAdanAyApyaBiDA na samarTA /
'viSezyaM nABiDA gacCet kzIRaSatkirviSezaM gamayanti hi' iti nyAyAttAtpraryaSaktyA sAmAnyAnyADArADeyaBAvenAvasTitaM viSizwaM gaNgAGozAdyAgUrayantIti tAtparyeRa parasparAnvitatvamAtrameva pratIyata iti dvitIyA /
jalapravAhasya ca GozADikaraRatvamayuktamiti pramARAntarabADitaH san gaNgASabdastadaDikaraRayogyaM tawaM lakzayatIti tftIyA /
tatra tAvat 'muKyArTabADe tadyoge ruQito 'Ta prayojanAt /
anyor'To lakzyate yat sA lakzaRA'ropitA kriyA' //
iti //
nItyA lakzaRA tritayasaMniDAveva Bavati /
tatra muKyArTabADA tAvatpratyakzAdipramARAntaramUlA /
yaSca sAmIpyAdisaMbanDaH sa ca pramARAntarAvagamya eva /
yatpunaridaM Gozasya SettayapAvanatvAdilakzaRaM prayojanaM pratIyate tacCabdAntarAnuktaM pramARAntarApratipannaM ca kuta Agatam /
na tAvatpratyakzAdeva tatpratItiH, asmAdeva SabdAdavagamAsidDeH /
SabdArTe ca tasyApravftteH /
nApyanumAnAt /
sAmIpye 'pi SEtyapAvanatvAderasaMBavAdanEkAntikatvAt /
na smftiH /
tadanuBavABAvAt /
satyamapi vA tasyAM niyamasmaraRaM na syAt /
asmAdeva ca SabdAdetadeva buDyata iti ko hetuH /
tasmAdasyEva SabdasyEza vyApAro 'ByupagantavyaH /
nirvyApArasyArTapratItikAritvABAvAt /
sa tAvannABitmA /
samayABAvAt /
na tAtparyAtmA /
tasyAnvayapratItAveva parikzayAt /
na lakzaRAtmA /
muKyArTabADAdyaBAvAt /
tasmAdaBiDAtAtparyalakzaRAvyaktiriktaScaturTakakzyAnikzitpo vyaNgyanizwovyaYjanAvyapAro 'BihitAnvayavAdinAvaSyAByupagantavyaH /
anvitABiDAnavAdinApi yatparaH SabdaH sa SabdArTa iti SaravadaBiDAvyApArameva dIrGadIrGamicCatApi nEmittikArTAnusAreRa nimittAni kalpyanta iti nimittaparikalpane 'pi samagrEveyaM prakriyAnusAraRIyevetyuBayaTApi sidDa eva vyaYjanavyApAraH /
evacca gahanagahanamiti manageva sidDarasanyAyenehoktam /


--------------------

RuAssC_[BhU.5a]:

AdiSabdAtpratyAyanAvagamanAdInAmapi grahaRam /
avaSyeti /
tena vinA vyaNgyasyArTattyAsaMgrahaRAt /
vyApArasyeti /
vyaYjanAtmikAyAH kriyAyA ityarTaH /
sA Kalu sADyamAnatvena pUrvAparIBUtAvayavatvAnna svarUpeRopalaByata iti vicArapadavimeva svayamupAroQuM notsahata iti kaTaM nAma tasyA vAkyArTatvaM syAditi BAvaH /
yad vakzyati-'vyApArasya vizayamuKena svarUpapratilamBAt tatprADAnyena prADAnyAtsvarUpeRa vicAryatvABAvAd vizayasyEva samagraBarasahizRutvam' iti /
upaskartavyatveneti /
tatparatayAvasyAnenetvaTaH /
yaduktam-
'vAcyavAcakacArutvahetUnAM vivaDAtmanAm /
rasAdiparatA yatra sa Dvanervizayo mataH' //
iti //
ata eva viSrAntiDAmatvAdityuktum /
Atmatvamiti /
sAraBUtatvamityarTaH /
aataSca tena vinA kAvyaM kAvyameva na syAditi tAtparyam /
nahi nirjIvaM SarIraM kvApyupayuktam /
nanu yadyevaM darhi 'gaNgAyAM GozaH' ityatrApi vyaNgyasya sadBAvAt kAvyatvaM prasajyate /
nEtat /
iha yadvadAtmano vyApakatvAcCarIre GawAdO vartamAnatve 'pi karaRAdiviSizwe SarIre eva jIvavyavahAro na GawAdO, tadvadasyApi vivaDaguRAlaNkArOcityacAruSabdArTaSarIragatatvenEvAtmatvavyavahAro nAnyatreti na kaSciddozaH /
nanu ca sarvatra kriyAyA eva prADAnyaM prasidDam,iha punarvizayasyoktamiti kimetadityASaNkakyAha-vyApArasyetyAdi /
vizayamuKeneti /
yaTA dyodanAderviklittyAmiti kimevadityASaNkAyAha-vyapArasyetyAdi /
vizayamuKeneti /
yaTA hyodanAderviklittyayayAdimuKena pAkAdeH kriyAyAH svarUpopallamBaH /
tatprADAnyeneti /
vizayapraDAnatvenetyarTaH /
tena vyApArasya prADAnyamupacaritamiti BAvaH /
svarUpeRoti /
svarUpaM hi tasya sADyamAnatvAdi vicAravitumaSakyam /
siDdasya hi vicArA BavatIti BAvaH /
evakAro vyaYjanavyApAravyavacCedakaH /
samagreti /
samagrasya BarasyAtmeti vyavahArAdeH sahanaSIlatvamityarTaH /
etadevopasaMharati-tatsAdityAdinA /
yasyeti /
vyaNgyanAmno rasAccAmano vizayasya /
guRAlaNkAra kfta-rutveti /
guRAnAM-
'vAcyavAcakacArutvahetUnAM viviDAtmanAm /
rasAdiparatA yatra sa Dvanervizayo mataH' //
iti //
ata eva viSrAntiDAmatvAdityuktam /
Atmatvamiti /
sAraBUtatvamityarTaH /
ataSca tena vinA kAvyaM kAvyameva na syAdite tAtparyam /
nahi nirjUvaM SarIraM kApyupayuktam /
nanu yadyevaM tarhi 'gaNgAyAM GozaH' ityatrApi vyaNyasya sadBAvAt kAvyatvaM prasajyate /
nEtat /
ihayadUdAtmano vyApakatvAcCrarIre GawAdO varttamAnatve 'pi karaRAdiviSizwe SarIra eva jIvavyavahAro na GawAdO, tadvadasyApi viviDaguRAlaNkArOcityacAruSabdArTaSarIragatatvenEvAtmatvavyavahAro nAnyatreti na kaSciddozaH /
nanu ca sarvatra kriyAyA eva prADAnyaM prasidDam,iha punarvizayasyoktamiti kimetadityASaNkyAha-vyApArasyetyAdi /
vizayamuKeneti /
yaTA hyodanAderviklittyAdimuKena pAkAdeH kriyAyAH svarUpopalaBBaH /
tatprADAnyeneti /
vizayapraDAnatvenetyarTaH /
tena vyApArasya prADAnyamupacaritamiti BAvaH /
svarUpeReti /
svarUpaM hi tasyasADyamAnatvAd vicArayitumaSakyam /
sidDasya hi vicArA BavatIti BAvaH /
evakAro vyaYjanavyApAravyavacCedakaH /
samagreti /
samagrasya hi vicArA BavatIti BAva /
evakAro vyaYjanavyApAravyavacCedakaH /
samagreti /
samagrasya BarasyAtmeti vyavahArAdeH sahanaSIlatvamityarTaH /
etadevIpasaMharati-tatsmAdityAdinA /
yasyeti /
vyaNgyanAmno rasAdyatmano vizayasya /
guRAlaNkArakfta- etveti /
guRAnAM-
'ye rasasyANgino DarmAH SOryAdaya ivAtmanaH /
utkarzahetavaste syuracalasTitayo guRAH' //
[kA. pra. 8] ityAdinItyA sAkzAdeva tadDarmattvAt /
alaNkAraRAmapi-
'upakurvantu taM santaM ye 'NgadvAreRa jAtucit /
hArAdivadalaNkArAste 'nuprAsopamAdayaH' //
[kA. pra. 8] ityAdinItyA SabdArTalakzaRANgAtiSayadvAreRa tadupaskArakatvAt /
alaNkArARAM ca rasAdirUpaM DvaYjyamarTamalaNkurvatAM muKyayA vfttyAlaNkAkaratvam,alaNkAryasadBAvanibanDanatvAt tasya, rasAdyAtmana eva ca vyaNgyasyAlaNkAryatvena pratizWAnAt /
ata eva ca yatrasPuwavyaNgyArTarahitatvaM tatra 'guRavfttyA punastezAM vfttiH SabdArTayormatA'[kA.pra.8] ityAdinItyA SabdArTamAtranibanDanatvenoktivEcitryamAtraparyavasitatvAdezAM gORamalaNkAratvam /
yadaBiprAyeREva ca citrAKyakAvyaBedaprakAratvamalaNkArARAM nirUpayizyate /
ata evAnuprAsAdayo 'laNkArAScitraBityAdyanyEruktam /
sa ca pratIyamAnor'To yadyapi vastvalaNkArarasatvena triviDaH, taTApi [tena vinA kAvyAtmatvABAvAt] muKyatvena rasatyEvAtmatvaM yuktam /
ataSca vastvalaNkArayokyadalaNkArapakzanikzitpatvamanyEruktaM tattAvadAstAm, kAvyAtmano rasasya punaralaNkAratvamatyantamevAvAcyamityAha-rasAdaya ityAdi /
AdigrahaRAd BAvatadABAsAdInAM grahaRam /
na vAcyA iti /
vastumayuktA evetyarTaH /
alaNkAryaMsyAlaNkAratvAnupapatteH /
tasya cAlaNkAratvakaTane 'laNkAryAntaraM prasajyate /
tena vinAlaNkArARAmanupapatteH /
etadevopasaMharati-tasmAdityAdinA /
vyaNgya iti rasAdirUpaH /
tasyEvopakrAntatvAt /
vAkyArTIBUta iti /
avAkyArTIBUtastu rasAdiralaNkAro 'pi syAt /
yaduktam -
'praDAne 'nyatra vAkyArTe yatrANgaM tu rasAdayaH /
kAvye tasminnalaNkAro rasAdiriti me matiH' //
iti //
etacca rasavadAdyalaNkAraprastAva eva nirRezyAmaH /
itiSabdaH prameyaparisamAtpO /
etadeva yuktamityAha-eza evetyAdi /
sarvEriti /
avAkyArTavidBirasahfdayaprAyErityarTaH /
pakzyAntarasyeti /
tatra tAvadvAcyavAcakamAtrASrayiRAmalaNkArARAM maDye vyaNgyavyaYjakaBAvasamASrayeRa vyavasTitatvAdasyAntarBAvo na yuktaH /
yaduktam-
'vaNgyavyaYjakasaMbanDanibanDanatayA DvaneH /
vAcyavAcakacArutvahetvantaH patitA kutaH' //
iti //
lakzaRAyAmapyasyAntarBAvo na yuktaH /
tadasadBAve 'sya sadBAvAt tatsadBAve cAsyAmadBAvAt /
yaduktam-'ativyAtperaTAvyAtperna cAsO lakzyate tayA' iti /
nApyasyAlakzaRIyatvaM yuktam -
'yatrArTaH Sabdo vA tamarTamupasarjanIkftasvArTO /
vyaNktaH kAvyaviSezaH sa Dvaniriti sUriBiH kaTitaH' //
iti //
taditTametadvipratipattitrayasyApratizwAnamupapAditam /


--------------------

RuAssC_[BhU.5b]:

idAnImanye 'pi yaH kaScidvipratipattiprakAraH kESciduktaH so 'pi nopapadyate ityAhuyattvityAdi /




yattu vyaktivivekakAro vAcyasya pratIyamAnaM prati liNgatayA vyaYjanasyAnumAnAntarBAvamAKyat tad vAcyasya pratIyamAnena saha tAdApmyatadutpattyaBAvAdavicAritABiDAnam /
tadetatkuSAgraDizaREH kzodanIyamatigahanamiti neha pratanyate / [RuAss_BhU.6]


--------------------

RuAssC_[BhU.6]:

DvanikArAnantaraBAvI vyaktivivekakAra iti tanmatamiha paScAnnirdizwam yadyapi vakroktijIvitahfdayadarpaRakArAvapi DvanikArAntaraBAnAveva, taTApi tO cirantaramatAnuyAyinAveti tanmataM pUrvamevoddizwam /
anena punaretatsvopajYamevoktam /
anumAnantarBAvamiti /
anumAnarUpatvamevetyarTaH /
AKyaditi /
yadAha-
'vAcyastadanumato vA yatrArTor'TAntaraM prakASayati /
saMbanDataH kutaScit sA kAvyAnumitirityuktA' //
iti //
avicAritABiDAnamiti /
iha liNgaliNginostAdAtmyatadutpattiByAmeva tAvatpratibanDo niScIyate /
tanniScayenEva ca sADyasidDiH /
anyaTA hi sADyasidDirnasyAdvyaBicArAt /
tatra tAdAtmyaM yaTA kftakatvAnityatvayoH /
tadutpattiryaTA vahniDUmayoH /
vAcyapratIyamAnayoHpunastAdAtmyatadutpattI na staH /
taTAhi-
'niHSezacyutacandanaM stanatawaM nirmfzwarAgo 'Daro netre dUramanaYjane pulakitA tanvI taveyaM tanuH /
miTyAvAdini dUti bAnDavajanasyAjYAtapUqAgame vApUM snAtumito gatAsi na punastasyADamasyAntikam' //
ityatra viDinA nizeDo nizeDena vA viDiH pratIyate /
na tasya vAcyena saha tAdAtmyam /
virudDatvAt /
nahyaBAvo BAvAtmA BAvo 'pyaBAvAtmA /
nApi tadutpattiH /
aBAvasya janyajanakatvAnupapatteH /
nApi niHSezacyutacandanAdInAM viSezaRAnAM tadantikagamanAnumApakatvaM yuktam, tezAM snAnAdAvapi sadBAvAdanEkAntikatvAt /
etacca DvanikAreRAdUzitatvAdgranTakftA svakaRWena dUzitam /
ata evAnenAnyA vipratipattaye na dUzitAH /
etaditi /
vAcyasya pratIyamAnena tAdAtmyatadutpattyaBAvAdi neha pratanyata iti vyaktivivekavicAre hi mayEvEtadvitatya nirRItamiti BAvaH /


--------------------

RuAssC_[BhU.6a]:

taditTaM paraparikalpitasamAropApasArapratyAKyAnena prAtpapratizWAno DvanirityAha-astIpyAdi /





astiM tAvad vyaNgyanizwo vyaYjanavyApAraH /
tatra vyaNgyasya prADAnyAprADAnyAByAM DvaniguRIBUtavyaNgyAKyO dvO kAvyaBedO /
vyaNgyasyAsPuwatve 'laNkArattvena citrAKyaH kAvyaBedastftIyaH /
tatrottamo DvaniH /
tasya lakzaRABiDAmUlatvenAvivakzitavAcyavivakzitAnyaparavAcyavivakzitAnyaparavAcyAKyO dvO BedO /
Adyo 'pyarTAntarasaMkramasaMsalakzyakramitavAcyAtyAntatiraskftavAcyatvena dviviDaH /
dvitIyo 'pyasaMlakzyakramasaMlakzyakramavyaNgyatayA dviviDaH /
lakzaRAmUlaH SabdaSaktimUlo vastuDvaniH,asaMlakzyakramavyaNgyaH arTaSaktimUlo rasAdiDvaniH /
saMlakzyakramavyaNgyaH SabdArToBayaSaktimUlo vastuDvaniralaNkAraDvaniSceti /
tatra rasAdiDvaniralaNkAramaYjaryAM darSitaH, kAvyasya SfNgArapraDAnatvAt /
Sizwastu yaTAvasaraM tatrEva viBaktaH /
guRIBUtavyaNgyo vAcyANgatvAdiBedEryaTAsaMBavaM samAsoktyAdO darSitaH / [RuAss_BhU.7]


--------------------

RuAssC_[BhU.7]:
tAvacCabdo vipratipattyaBAvadyotakaH /
asyEva BedanirdeSaM kartumAha-tatretyAdi /
vyaNgyanizWe vyaYjanavyApAre satyapItyarTaH /
prADAnyAprADAnyeti /
yaduktam-
'tatparAveva SabdArTO tatra vyaNgyaM prati sTitO /
DvaneH sa eva vizayo mantavyaH saMkarojJitaH' //
iti //
yaTA-
'prakAro 'nyo guRIBUtavyaNgyaH kAvyasya dfSyate /
tatra vyaNyAnvaye vAcyacArutvaM syAt prakarzavat' //
iti //
asPuwatva iti /
vyaNgyasyAvivakzitatve satItyarTaH /
yaduktam-
'rasaBAvAdivizayavivakzAvirahe sati /
alaNkAranibanDo yaH sa citravizayo mataH' //
iti /
tatreti /
trayanirDAraRe /
tasyeti,uttamasya DvaneH /
Adya iti avivakzitavAcyaH /
na kevalaM DvanirdviviDaH yAvattatpraBodo 'pyayaM dviviDa ityapiSabdArTaH /
yaduktam-
'arTAntare saMkramitamatyantaM vA tiraskftam /
avivakzitavAcyasya DvanervAcyaM dviDA matam' //
iti //


--------------------

RuAssC_[BhU.7a]:

dvitIya iti vivakzitAnyaparavAcyaH /
yaduktam-
'asaMlakzyakramoddyotaH krameRa dyotitaH paraH /
vivakzitABiDeyasya DvanerAtmA dviDA mataH' //
iti /
atrEva vasturasAlaNkArARAM DvanyamAnatvaM darSayitumAha-lakzaRetyAdi /
lakzaRAmUla ityavivakzitavAcyaH /
SabdaSaktimUla iti na punararTaSaktimUlaH /
yadyapi SabdaSaktimUler'TaSaktirapyasti taTApi tatra tasyAH sahakAritayA vyavasTAnamiti prADAnyAcCabdaSaktimUlatvamuktam /
evamarTaSaktimUlatve 'pi jYeyam /
vastuDvaniriti /
rasAlaNkAravyatiriktasya vastumAtrasya DvanyamAnatvAt /
tatrArTAntarasaMkramitavAcyo vastuDvaniryaTA-
'snigDaSyAmalakAntilitpaviyato velladbalAkA GanA vAtAH SIkariRaH payodasuhfdAmAnandakekAH kalAH /
kAmaM santu dfQaM kaWorahfdayo rAmo 'smi sarvaM sahe vEdehI tu kaTaM Bavizyati hahA hA devI DIrA Bava' //


--------------------

RuAssC_[BhU.7b]:

atra rAmaSabdo rAjyanirvAsanAdyasaMKyeyaduHKaBAjanatvasvarUpaM vastu Dvanati /
atyantatiraskftavAcyo 'pi yaTA-
'ravisaMkrAntasOBAgyastuzArAvftamaRqalaH /
niHSvAsAnDa ivAdarSaScandramA na prakASate' //
atrAnDaSabdaH svArTaM nimittIkftyAdarSanasADAraRavicCAyAtvAdiDarmajAtaM vasturUpaMvyanakti /
rasAdIti /
AdiSabdAdBAvatadABAsAdayaH /
tatra rasaDvaniryaTA -
'tvAmAliKya praRayakupitAM DAturAgEH SilAyA- mAtmAnaM te caraRapatitaM yAvadicCAmi kartum /
astrEstAvanmuhurupacitErddazwirAlipyate me krUrasta- sminnapi na sahate saMgamaM nO kftAntaH' //
atra viBAvAnuBAvavyaBicAriBiraBivyakta eva rasaH /


--------------------

RuAssC_[BhU.7c]:

BAvaDvaniryaTA-
'jAne kopaparANmuKI priyatamA svapne 'dya dfzwA mayA mA mAM saMspfSa pARineti rudatI gantuM pravfttA tataH /
no yAvat pariraBya cAwukaSatOrASrAsayAmi priyAM BrAtastAvadahaM SaWena viDinA nidrAdaridrIkftaH' //
atra viDiM pratyasUyAKyo vyaBicAriBAvaH /
rasABAsaDvaniryaTA-
'stumaH kaM vAmAkzi kzaRamapi vinA ya na ramase vileBe kaH prARAn paRamaKamuKe yaM mfgayase /
sulagne ko jAtaH SaSimuKi yamAliNgasi balAt tapaHSrIH pasyEzA madananagari DyAyasi tu yam' //
atrAnekakAmukavizayo 'BilAza iti rasABAsaH /


--------------------

RuAssC_[BhU.7d]:

BAvABAsaDvaniryaTA-
'rAkAsuDAkaramuKI taralAyatAkzI sA smerayOvanataraNgitaviBramANgI /
tatkiM karomi vidaDe kaTamatra mEttrIM tatsvIkftivyatikare ka ivAByupAyaH //
'atrAnOcityapravfttA cinteti BAvABAsaH /
BAvapraSamo yaTA-
'ekasmicCayane parANmuKatayA vItottaraM tAmya- toranyonyaM hfdayasTite 'pyanunaye saMpakzatorgOravam /
daMpatyoH SanakErapANgavalanAmiSrIBavaccakzuzIr- Bagno mAnakaliH sahAsaraBasavyAvfttakaRqagrahaH' //
atrAsUyAyAH praSama iti BAvapraSamaDvaniH /
vastuDvaniralaNkAraDvaniSceti /
tatraSabdaSaktimUlo vastuDvaniryaTA-
'nirvARavEradahanA praSamAdarIRAM nandantu pARqutanayAH saha mADavena /
raktaprasADitaBuvaH kzatavigrahASca svasTA Bavantu kururAjasutAH saBftyAH' //
atra kOravARAM kzataSarIrAdikatvaM vasturUpaM SabdaSaktyEva pratIyate /
sa evArTaSaktimUlo yaTA-
'alasasiromaRi DuttARaM aggimo putti DaRasamidDimao /
iha BaRieRa RaaNgI papPullaviloaRA jAA' //
('alasaSiromaRirDUrtAnAmagraRIrDanasamfdDimayaH /
iti BaRitena natANgI praPullavilocanA jAtA') //
aTArTaSaktyA mamEvopaBogyo 'pyamiti vastu vyajyate /
sa evoBayaSaktimUlo yaTA-
'panTia Ra etTa satTaramatTi maRaM patTaratTale ggAme /
uggaapaoharaM pekKiURa jE vasasi tA vasasu' //
('paTika nAtra strastaramasti manAk prastarasTale grAme /
udgatipayoDaraM prekzya yadi vasasi tad vasa') //
atra yadyupaBogakzamo 'si tadA Assveti vastu vakrOcityamASritya SabdArTaSaktyABivyajyata ityuBayaSaktimUlatvam /


--------------------

RuAssC_[BhU.7e]:

SabdaSaktimUlo 'laNkAraDvaniryaTA-
'unnataH prollasadDAraH kAlAgurumalIyasaH /
payoDaraBarastacvyAH kaM na cakre 'BilAziRam' //
atra SabdaSaktyA meGalakzaRamarTAntaraM pratIyate /
prakftAprakftayoScArTayorasaMbadDABiDAyitvaM mA prasANkzIditi tayorOpamyaM kalpyata ityalaNkAraDvaniH /
sa evArTaSaktimUlo yaTA-
'taM tARa sirisahoararaaRAharaRammi hiaamekkarasaM /
biMbAhare piARaM RivesiaM kusumabARena' //
('tat tezAM SrIsahodararatnAharaRe hfdayamekarasam /
bimbADare priyARAM niveSitaM kusumabARena') //
atra kOstuBabimbADarayoH kevalayErvATaSaktyOpamyaM gamyata ityarTaSaktimalo 'laNkAraDvaniH /
uBayaSaktimUlo yaTA-
'jaRahiaavidAraRae DArAsalilallulie Ra ramE tahA /
tava diwvI ciuraBare viARa jaha vEriKaggAmmi' //
('janahfdayavidAraRake DArAsalilalulite na ramate taTA /
tava dfzwiScukuraBare priyARAM,yaTA vEriKaNge') //
atroBayaSaktyA cikuraBaraKaNgayorOpaByaM gamyate /
iti SabdaH prameyaparimasAtpO /
evaM DvaneH praBedajAtaM pradarSya kramaprAtpaM guRIBUtavyaNyasyApyanyato yojayati-guRIBUtetyAdinA /
darSita iti DvanikAreRa /
yadAha-
'vyaNgasya yatrAprADAnyaM vAcyamAtrAnuyAyinaH /
samAsoktyAdayastatra vAcyAlaNkftayaH sPuwAH' //
iti //
evaM guRIBUtavyaNgyasyApyanyato BedajAtaM yojayitvA citrasyApi praBedajAtaM darSayitumAha-citramityAdi /




____________________________________________________________


START SUtra 1:


citraM tu SabdArTAMlakArasvaBAvatayA bahutarapraBedam /
taTA hi-


ihArTapOnaruktyaM SabdapOnaruktyaM SabdArTapOnaruktyaM ceti trayaH pOnaruktyaprakArAH // RuAss_1 //


AdO pOnaruktyaprakAraravacanaM vakzyamARAlaNkArARAM kakzAviBAgaGawanArTam /
arTApekzayA Sabdasya pratItAvantaraNgatve 'pi praTamamarTataDarmanirdeSaScirantanaprasidDyA punaruktakavadABAsasya pUrvaM lakzaRArTaH /
ihaSabdaH pratTAne /
itiSabdaH prakAre, triSabdAdeva saMKyAparisamAtpisidDeH /


--------------------

RuAssC_1:

tuSabdaH kAvyaprakAradvayAdasya vElakzaRyadyotakaH /
ata eva bahutarapraBedamityuktam /
SabdArTetyeka SezaH /
tenoBayAlaNkArARAmapi grahaRam /
tadeva darSayitumAha-taTAhItyAdi /
citrAKyakAvyaBedanirUpaRAvasare kiM pOnaruktyaprakAravacanenetyASaNkyAha-AdAvityAdi /
vakzyamARAlaNkArAH punaruktavadABAsAdayaH paYca /
SabdapratItipuraHsarIkAreRArTapratItiriti praTamaM Sabdagata eva DarmanirdeSo nyAyyo nArTagata ityASaNkyAha-arTetyAdi /
cigtaMna prasidDeti /
na punaryujyamAnatayeti BAvaH /
'punaruktavadABAsaM CekAnuprAsa eva ca' iti cirantanaprasidDiH /
arTAlaNkAratvAdarTAlaNkAraprakaraRe punarasya yujyamAnatvam /
nanvAdO Sabdagato, DarmanirdeSaH kAryaH paScAdarTagata iti kramasya na kiYcitprayojanamutpaSyAma iti kiM teneti yadanyEruktaM tadayuktam /
SabdArTayoH krameREva pratItAvavaBAsanAttaTAtvenEva DarmanirdeSasyopapatteH kiM ca 'varDamAnotkarzARi SAstrARi praTante' iti nItyA parimitacamatkArARAmarTAlaNkArARAM paScAnnirdeSaH kArya iti saprayojana eva kramaH /
cirantanamatAnullaNGanena ca vayaM pravfttA ityayuktamapi granTakftA tanmatamASritam /
agre 'pyanenASayena tanmatASrayaRaM karipyatyeva /
tena vayaMyaccirantanamatASrayaRaM vyAKyAsyAmastadyuktameva /


--------------------

RuAssC_1a:

etadeva yaToddeSaM nirRetumAha-tatretyAdi /



____________________________________________________________


START SUtra 2:


tatrArTapOnaruktyaM prarUQaM dozaH // RuAss_2 //

praruQApraruQatvena dvEviDyam /
praTamaM heyavacanamupAdeye viSrAntyarTam /
tatreti trayanirDAraRe /
yaTAvaBAsanaviSrAntiH prarohaH /


--------------------

RuAssC_2:

kimalaNkAraprastAve dozakaTanenetyASaNkyAha-praTamamityAdi /
upAdeya ityalaNkArasvarUpe /
yaTeti /
yaTEva dfzwastaTEva paryavasita ityarTaH /
yaTA-
'hariRanayanAM sAraNgAkzIM kuraNgavilocanAM kamalavadanAM rAjIvAsyAM sarojasamAnanAm /
vilulitakacAM caYcatkeSIM calaccikurotkarAM surataviratO saMBogAnte vilokaya kAminIm' //
atra sAraNAgAkzImityAdizu punarvacanaM praruQam /
apraruQaM punaralaNkAraH /
na cEtAvatEva dozABAvamAtreRAlaNkAratvamasyASaNkyam, vakzyamARanItyAlaNkAratvocitasya vicCittiviSezasyApi BAvAt /
tadevAha-AmugvetyAdi /


____________________________________________________________


START SUtra 3:


AmuKAvaBAsanaM punaH punaruktavadABAsam // RuAss_3 //

AmuKagrahaRaM paryavasAne 'nyaTAtvapratipattyarTam /
lakzyanirdeSe nApuMsakaH saMskAro lOkikAlaNkAravEDaryeRa kAvyAlaNkAraRAmalaNkAryaMpAratantryaDvananArTaH /
arTapOnaruktyAdevArTISritatvAdarTAlaNkAratvaM jYeyam /
praBedAstu vistaraBayAnnocyante /
udAharaRaM madIye SrIkaRWastave yaTA-

"ahInaBujagADISavapurvalayakaNkuRam /
SElAdinandicaritaM kzatakandarpadarpakam //
vfzapuNgavalakzmARaM SiKipAvakalocanam /
sasarvamaNgalaM nOmi pArvatIsaKamISvaram" //
'dIruRaH kAzWato jAto BasmaBUtikaraH paraH /
raktaSoRArciruccaRqaH pAtu vaH pAvakaH SiKI' //
BujaNgakuRqalI vyaktaSASiSuBrAMSuSItaguH /
jagantyapi sadApAyAdavyAccetoharaH SivaH" //


--------------------

RuAssC_3:

anyaTAtveti /
yaTAvaBAtasyArTasya paryavasAne taTAtvenEvAviSrAntirityarTaH /
anyaTA hyaktanItyA dozaH syAt /
nanu punaruktavadABAsaSabdasyAlaNkAraSabdasAmAnADikaraRyAdupamAdivadajahalliNgatvayogAcca puMlliNgatve kimitIha nApuMsakaH saMskAraH kfta ityASaNkyAha-lakzyetyAdi /
lakzyasya lakzaRIyasya punaruktavadABAsasya punaHSabdApekzayA nirdeSo vacanamityarTaH /
alaNkAryapAratantreti /
kAvyasAmAnADikaraRyena nirdeSAt /
lOkikA hArAdayaH /
ezAM hyalaNkAryeRa saha saMyogaH saMbanDaH /
ata evEzAM tatparatantratApi na syAt /
kAvyAlaNkArARAM punaralaNkAryeRa saha samavAyaH saMbanDaH /
ata evEzAmayutasidDatvAdalaNkAryapAratantryameveti lEkikAlaNkAravEDarmyameva nyAyyam /
ASrayASrayiBAvenAlaNkAryAlaNkaraRaBAvopapatteH kimASrayamasyAlaNkAratvamityASaNkAyAha-arTetyAdi /
evakAraH SabdapOnaruktyAvacCedadyotakaH /


--------------------

RuAssC_3a:

tena SabdasyApOnaruktyAnna SabdAlaNkAro nApyuBayAlaNkAro 'yamityarTaH /
paryavasAne vastutor'TasyAsattvAt DarmyaMBAve ca DarmaMsya nirvizayatvAtpOnaruktyaM kasya DarmaH syAditi na vAcyam /
AmuKer'TasyAvaBAsamAnatvena sattvAdDarmiDarmaBAvasya nEvAnizwerarTagatayoH sattvAsattvayoranupayogAt /
AmuKAvagatEva ca pratItiralaNkArabIjaM na pAryavasAnikI /
taTAtve hyupamArUpakAdInAmapyaviSezaH syAt /
paryavasAne 'pyarTasya 'dAruRaH kAzwato jAtaH'ityAdAvinDanArTasya sattvAdanEkAntikatvABAvAcCraSaSfvadaBAvo na vAcyaH /
paryavasAne 'pyatranDanArTaH sannapi nAlaNkAratvaprayojaka iti 'arivaDadehaSarIraH' [kAvya prakASa 91389]ityAdApyasatA kAyArTenAviSezAtsamAnaH /
kiM va ito na paryavasAner'TasyAsattvam /
iha hi pratItimAtrasAratvAtkavyasya yadyaTEva pratIyate tattaTEva BavatItyAvivAdaH /
tadvADotpattAvapi tEmirikadvicandrapratItivat punaruktatayAvaBAtasyArTasyAvaBAsamAnatvAtsattvameva /
nahi SataSIpi krUrAdyarTopalamBe kAzWAderarTasyApunaruktatayA BAnamasti /
bADotpatteH punardvicandrapratItivatpOnaruktyapratIteranupapadyamAnatvaM Bavati, natu SuktikAyAmiva rajatapratyayasya svarUpata evABAvaH /
ata evABAtapOnaruktyApi pratItirapOnaruktyaparyavasAyinyasya svarUpam /
evamapi vastutaH kAyAdyarTABAvastadavasTa iti cet,satyam /
kiM tu taTA vastuto bahirasaMBavannapi dvitIyaScandraH pratItO kaYcana viSezamADAtuM notsahate taTehApi vastuvfttena kAyAderTasyAsaMBave 'pi pratItO na kaScidviSeza iti diRqikArAga eva vAstavatvAnvezaRam /
tasmAdatrAvaBAsamAnatvamevArTasya sattvapratIzWApakaM pramARam /


--------------------

RuAssC_3b:

nanu avaBAsamAnatvaM pramAtfDarma iti kaTaM tadASrayo DarmaH kAvyAlaNkAra iti cet, asadetat /
avaBAsamAnatvasyAvaBAsyanizwatayA pratIterarTaDarmatvAt /
taTA hi kezAYcana pratItivAdinAM-
'taTAhi vedyatA nAma BAvasyEva nijaM vapuH /
cEtreRa vedyaM vedmIti kiM hyatra pratiBAsate' //
ityAdyuktayuktyA kOmArilavannIlatayA iva vedyatAyA apyarTaDarmatvaBevezwam /
iha ca tadupakrama eveti na vastuvAdasaMsparSo nyAyyaH /
AmuKatulyArTatvasya ca SabdaDarmatvena SabdASrayatvAt SabdAlaNkAratvaM yadyasyocyate taTApi paryavasAne vastutastulyArTatvasyAsaMBavAt SaSaSfNgavadDarmaDarmiBAvo duzwaH syAt /
sattve 'pi doza evetyasmatpakzoktasamagracodyavakASaH /
atrApi yadyAmuKa evEkArTatvenAvaBAsanaM samADistadAsmatpakzeRa kimaparAdDam /
evaM ca viroDe 'pi vastuto virudDasyAsaMBavAdvirudDArTatvasya ca SabdaDarmatvAt SabdAlaNkAratvaM prasajyate /
atra virudDasyArTasyAsaMBavepi kartrAdiBirvAcyatayADyavasAyaH,iha tu pOnaruktyASrayasyAnanvitatvena na vAcyateti cet,nEtat,yataH 'dAruRaH kAzwato jAtaH' ityAdO tAvatpOnaruktyASrayasya kAzwAderarTasya jAtatvAdinA sahAnavitatvAvagamAdastyeva muKyayA vfttyA vAcyatvam /
'arivaDadehaSarIraH' ityAdO tu vastutaH kAyAderavAcye 'pyavaBAtapOnaruktyASrayatvAdakftrimArTaSoBAparyAvasAyi tvena vAcyatayAstyeva vivakzitatvam /
atra Jakftrimor'To 'laNkftakftrimArTopaskfto yaTA camatkArakft na taTA tadupaskftayocyamAnaH syAt /
'strIRAM hi kaRWABaraRAni hArAH payoDarAnapyaBiBUzayanti' ityAdidfSA ca hArasya kaRWAlaNkAratve 'pi sAmIpyAttAvatiSoBAtiSayADAyakatvAdyaTA payoDarAdAvapyalaNkAratvaM taTEva kftrimArTASrayatve 'pyavaBAsamAnasya pOnaruktasyAkftrimArTopaskArakatvamapi pratIyata eveti nAnuBaGavApahnavaH kAryaH /
evaM ca pOnaruktyASrayasyArTasya yatrEva vAttyatvena vivakzitatvaM tatrEvAsyAlaNkAratvaM nAnyatra /
'akfzRapakzendumuKI banDujIvADaradyutiH /
iyaM vilAsinI kasya na netrotsavakAriRI' //
'atrAkfzRatyarTapOnaruktyasya saMBave 'pi vAcyatvenAvivakzitatvAnnAyamalaNkAraH /
evaM vakzyamARAnAmapyalaNkArARAM kavivivakzEva svarUpapratizWApakaM pramARaM jYeyam /
kiM bahunA, sarvezAmapyalaNkArARAmupamitArTatvAdeH SabdaDarmatvAcCabdAlaNkAratvaM syAt /
tadarTAlaNkAratvamasya jyAyaH, yAvatA hyarTasyAmuKa eva punaruktatayAvaBAso 'sya jIvitam /
ata eva punaruktavadABAsamityanvarTasaMGajYA /
arTasya ca pOnaruktyapratItO na kasyacidvivAdaH , tAmevASrittaya SabdAlaNkArasya BavadBiruktatvAt /
evaM ca pratyAsattestadASrayatvamevAsyAlaNkAratvaMyuktam /
anyaTA tulyArTaSabdatApi vAkyaDarmaM iti tadASrayo 'pi syAdityanavasTAprasaNgaH /


--------------------

RuAssC_3c:

aTAtra SabdasvarUpavESizwyanibanDanaM camatkArakAritvamiti tadalaNkAratvamiti cet, kiM nAma Sabdasya svarUpe vESizwam /
kiM pOnaruktyam, uta punaruktArTaMvAcitvam,utasaBaNgABaNgapadena Slizwatvam /
tatra na tAvadAdyaH pakzaH /
Sabdasya dviruccAraRABAvAttaTAtvApratiBAsanAt /
nApi dvitIyaH /
vAcyavAcakaBAvenAlaNkaraRaBAvAttasyASrayASrayiBAve, nopapatteH /
ata eva sarvezAmevArTAlaNkArARAmupamitArTAdivAcitvAcCabdasya tadalaNkAratvaM syAdityuktam /
nApi tftIyaH /
punaruktavadABAsamityanvarTasaMjYASrayaRAt /
pOnaruktyAKyaDarmaprayojakIkAreRAlaNkArasyopakrAntatvAt SlizwatvasyehAnOpayitakatvAt /
tat punaratrArTepOnaruktyAvagame nimittamAtrAm /
nimittanimittaBAvaSca nAlaNkAratvaprayojaka ityavivAdaH /
tasmAdarTASrayatvAtpOnaruktyasya tadalaNkAratvameti yuktam /
evaM vaktralaNkAratApi nirastA /
sarvezAmapi naktratiSayarUpatvAt taTAtvopapatteH /


--------------------

RuAssC_3d:

vistaraBayAditi /
na tu citratvABAvAt /
nocyanta iti /
vastutastu saMBavantyevetyarTaH /
ataScAyaM prAyo vAkyArTapadArTASrayatvAtpraTamaM dviDABavan samastAsamastapadatvena caturviDaH /
krameRa yaTA-
'tuhinakzitiBfdyuzmAnpAtAtsarvatra[-]KyAtaH /
himavAnavatu sadA vo viSvatra samAgataH KyAtim' //
'nadIprakaramulliNgitavantaM manoharahastamatyajantaM ca, saparyARAM ruciM vahantaM rasarvatra pUjanIyaM ca,sakuBBaM sakalaSaYcarantaM ca, sadAnadantaM madaparyAviladaSanaM ca, karawaM kamapi biBrataM kavAwaviBramamuYcantaM ca, kuYjarAjivarDitaruci vAraRaraRaraRaraRikAkulitaM ca, rAjamAnavisaMDAyinaM virAjamAnaM ca, SArIBUtaM madasalilena SabalIBUtaM ca, iti punaruktASrayam' ityanaNgaleKAyAM hastivarRane /
'batahantAsitaH kAlo goviBAvasudIDitIH /
kzipAsya pakzAvasitaScetarAjayaSoBaya' //
asamastapadaM tu granTakftOvodAhftam /


____________________________________________________________


START SUtra 4:


SabdapOnaruktyaM vyaYjanamAtrapOnaruktyaM svaravyaYjanasamudAyapOnaruktyaM ca // RuAss_4 //

alaMkAraprastAve kevalaM svarapOnaruktyamacArutvAnna gaRyate iti dvEviDyameva /


--------------------

RuAssC_4:

kevalasvarUpOnaruktyaM kiM na gaRitamityASaNkyAha-alaNkAretyAdi /
yaTA-
'indIvarammi indammi indaAlammi indiagaRammi /
indidirammi indami joiRRo sarisasaMkappo' //
('indAvarammi---------') atra svarapOnaruktyasya cArutvABAvAnnAlaNkAratvam /
tatra kevalavyaYjanasvaravyaYjanasamudASritamalaNkAradvayaM lakzyayati-saMKyAdinA /


____________________________________________________________


START SUtra 5:


saMKyAniyame pUrvaM CekAnuprAsaH // RuAss_5 //

dvayorvyaYjanasamudAyayoH parasparamanEkaDA sAdfSyaM saMKyAniyamaH /
pUrvaM vyaYjamasamudAyASritaM yaTA-

'kiM nAma dardura duraDyavasAya sAyaM kAyaM nipIqya ninadaM kuruze ruzeva /
etAni kelirasitAni sitacCadAnAmAkarRya kArRamaDurARi na lajjito 'si' //

atra sAyaMSabdenAsyAlaNkArasya yakAramAtrasAdfSyApekzayA vfttyanuprAsena sahEkABiDAnalakzaRaH saMkaraH /
CekA vidagDAH /


--------------------

RuAssC_5:

ekavacanasya jAtyA bahutvaprasaNgAdvahuvacanasya ca tryAdInAM svayameva bahutvAtsaMKyAniyamo dvitva eva saMBavatIti dvayorityuktam /
dvayorapyekaDA sAdfSyaM vfttyanuprAsa evetyASaNkyAha-anekaDeti /
yakAramAtretyanena dvayoreva sAdfSyamasya jIvitamiti Dvanitam /
yadyapi cAyaM vyaYjanamAtrapOnaruktyAKyasya sAmAnyalakzaRasya saMBavAdanuprAsa evAnyErantarBAvitaH taTApyasya granTakftA udBawamatAnuroDAdiha lakzaRaM kftam -anyaTetyAdi /


____________________________________________________________


START SUtra 6:


anyaTA tu vfttyatanuprAsaH // RuAss_6 //

kevalavyaYjanamAtrasAdfSyamekaDA samudAyasAdfSyaM tryAdInAM ca parasparasAdfSyamAnyaTABAvaH /
vfttistu rasavizayo vyApAraH /
tadvatI punarvarRaracanehavfttiH /
sa ca paruzakomalamaDyamavarRArabDatvAttriDA /
tadupalakzito 'yamanuprAsaH /
yaTA-

'Awopena pawIyayasA yadapi sA vARI kaverAmuKe KelantI praTame taTApi kurute no sanmanoraYjanam /
na syAdyAvadamandasundaraguRAlaNkAraJaNkAritaH saprasyandilasAyanarasAsArAnusArI rasaH' //

yaTA vA-
'sahyAH pannagaPUtkftAnalaSiKA nArAcapAlyo 'pi vA rAkendoH kiraRA vizadravamuco varzAsu vA vAyavaH /
na tvetAH saralAH sitAsitarucaH sAcIkftAH sAlasAH sAkUtAH samadAH kuraNgakadfSAM mAnAnuviDdA dfSaH' //


--------------------

RuAssC_6:

etadeva BedanirdeSaM kurvanvyAcazwe kevaletyAdi /
samudAyaH pAriSezyAd vyaYjanadvayarUpaH /
ekaDeti cAtrEva saMbadDavyam /
kevalasya tryAdInAM cAnekaDApi sAdfSyasyAnena vyAtpatvAt /
evaYca samastAsamastAkzaratvena saMBavatItyasya prAyaH zaw prakArAH /
krameRa yaTA-
'yayA yayAyyayA yUyaM yo yo yaM yeyayAyayA /
yayuyAyi yayeyAya yayeyAyAya yAyayuk' //
asamastAkzaraM tu granTakftEvodAhftam /
'dInAdInAM dadO dAnaM ninanAda dine dine /
nidinda nandanAnandAnadunodinanandanam' //
'rucyABiH pracurABistaruSiKarApAcitABirucitABiH /
aciraruciruciraruciBiScirAccirABiScamatkftaM cetaH' //
'tataH somasite mAsi satataM saMmataM satAm /
atAmasottamamatiH satI sutamasUta sA' //
'kamaladfSaH kamalAmalakomalakamanIyakAntivapuramalam /
kamalaNkurute tAvatkamalApatito 'pi yo vimalaH' //
AdiSabdAccaturakzarAdergrahaRam /
yaTA -
'sa dadAtu vAsavAdidevatAsaMstavastutaH /
sadA sadvasatiM devaH savitA vitatAM satAm' //
varRaracaneha vfttiriti /
upacArAditi BAvaH /
triDeti /
yaduktam -
'SazAByAM rePasaMyogEzwavargeRa ca yojitA /
paruzA nAma vfttiH syADlahvahyAdyESca saMyutA' //
'sarUpasaMyogayutAM mUrDavargatAntyayogiBiH /
sparSEryutAM ca manyante upanAgarikAM buDAH' //
'SezavarREryaTAyogaM racitAM kopalAKyayA /
grAmyAM vfttiM praSaMsanti kAvyezvAdftabudDayaH' //
[udBawa kAvyA. saM. 914-6] yaTA-
'nirargalavinirgaladgalagulAkarAlErgalEramI taqiti tAqitoqqamariqiRqimoqumarAH /
madAcamanacaYcurapracuracaYcarIkoccayAH paRaH pariRatikzaRakzatatawAntarA dantinaH' //
atra lakArAdyAvfttyA maDyamatvamiti vfttitrEviDyam /


--------------------

RuAssC_6a:

evaM vyaYjanamAtrASrayamalaNkAradvayaM lakzayitvA svaravyaYjanASrayaM yamakaM lakzayati-svaretyAdi /


____________________________________________________________


START SUtra 7:


svaravyaYjamasamudAyapOnaruktyaM yamakam // RuAss_7 //

atra kvacidBinnArTatvaM kvicidaBinnArTatvaM kacidekasyAnarTakatvamaparasya sArTakatvamiti saMkzepataH prakAratrayam /
yaTA-

'yo yaH paSyati tannetre rucire vanajAyate /
tasya tasyAnyanetrezu rucireva na jAyate' //

idaM sArTakatve /
evamanyajJeyam /


--------------------

RuAssC_7:

ekasyetyAdyupalakzaRaparam /
ato bahunAM yamakAnAM kvacitsArTakatvaM nirarTakatvaM ca sTitaM saMgfhItameva /
'kvacitsArTakatvaM kvacinnirarTakatvam'iti tu pAWe praTamameva BedadvayamuktaM syAnna tftIyaH prakAraH /
ataSca BedanirdeSagranTo yaTAsTita eva jyAyAn /
saMkzepata iti /
evaYca kAvyAtmaBUtarasacarvaRApratyUhakAritvAtprapaYcayituM yogyamiti cirantanAlaNkAravanna viBajya lakzitamiti BAvaH /
evaM citre 'pi jYeyam /
anyaditi /
prakAradvayam /
tatrAnarTakaM yaTA-
'sarasamanTaratAmarasAdaraBramarasajjalayA nalinIM maDO /
jalaDidevatayA sadfSIM SriyaM sPuwatarAgatarAgarucirdaDO' //
atra tarAgetyanarTakam /
anarTakatvasArTakatvayoryaTA -
'sAhAraM sAhAraM sAhAraM muRE sajjasAhAram /
saM tARaM saMtARaM saMtARaM mohasaMtARam' //
atra sajjasAhAramityanarTakam /
anyAni tu sArTakAnIti na kaSciddozaH //
idaM ca sTAnaniyamamantareRa na Bavati /
yaduktam-'padamanekArTamakzaraM cAvfttaM sTAnaniyame yamakam' iti /
ata eva sTAnaniyamAdyamakamityasyAnvarTamaBiDAnam /
sa ca sTAnaniyamo vEvakziko na vAstavaH /
yaTA-
'maDuparAjiparAjitamAninIjanamanaHsumanaH suraBi Sriyam /
aBfta vAritavArijaviplavAM sPuwitatAmratatAmravaRaM jagam' //
atrAkzaradvaye yamakavinyAsAtsTAnasya niyatatvam /
yaTA vA-
'CindyAdBayArtiM tava kArtikeyaH SaSI jito yena sa kArtike yaH /
utKAtadanto gaRanAyakasya svAmI yadanyo gaRanAya kasya' //
atra cArTadvaye yamakadvayamiti sTAnaniyamo dviDEveti nAsyAlaNkArasya kzatiH kAcit /
ataSca -
'Sru tarasikalarukatarasikalitarujAlahari jAlahariRatamaH /
hariRatamaSca tatastava tatastavaH syAdyaSorASiH' //
ityatra sattve 'pi svaravyaYjanasamudAyapOnaruktyAsya sTAnaniyamABAvAdyamakABAso 'yaM vfttyanuprAsaH /


____________________________________________________________


START SUtra 8:


"SabdArTapOnaruktyAM praruQaM dozaH" // RuAss_8 //

praruQagrahaRaM vakzyamARapraBedavElakzaRyArTam /
yadAhuH-'SabdArTayoH punarvacanaM punaruktamanyatrAnuvAdAt' /
iti /


--------------------

RuAssC_8:

praruQamiti /
taTABAsanaM viSrAnteH /
yaTA-
'tadanvaye SudDamati prasUtaH SudDimattamaH /
dilIpa iti rAjendurinduH kzIraniDAviva' //
atrenduriti /
atrinetrakzIrodajanmatvAdindordvitvAnnEtatpraruQamiti na kAryam, kavisamaye taTAtvasyApratIteH /
AhurityAkzapAdAH /
antatrAnuvAditi /
anuvAde hi SabdArTayoH punarvacanaM kriyamARaM na dozAya /
akriyamARaM punardezAya BavatIti BAvaH /
yaTA -
'udeti raktaH savitA rakta evAstameti ca /
saMpattO ca vipattO ca mahAtAmekarUpatA' //
atra rakta iti /
'SiraH SArvaM svargAtpaSupatiSirastaH kzitiDaraM mahIDrAduttuNgAdavanimavaneSrApi jalaDim /
aDoDo gaNgAvadUyamupagatA nUnamaTavA vivekaBrazwAnAM Bavati vinipAtaH SatamuKaH' //
atrArTapOnaruktye 'pi SabdasyApunarvacanaM pratItyantarajanakatvAddozaH /
tadevApraruQamalaNkAra ityAha-tAtparyetyAdi /


____________________________________________________________


START SUtra 9-10:


'tAtparyaBedavattu lAwAnuprAsaH' // RuAss_9 //

tAtparyamanyaparatvam /
tadeva Bidyate, na SabdArTa-svarUpam /
yaTA-
'tAlA jaanti guRA jAlA de sahiaehiM Geppanti /
rEkiraRARugAhiAiM hAenti kamalAiM kamalAiM' //
['tadA jAyante guRAH yadA te sahfdayErgfyErgfhyante /
ravikiraRAnugfhItAni Bavanti kamalAni kamalAni'] //

'brUmaH kiyannaya kaTaYcana kAlamalpam atrAbjapatranayane nayane nimIlya /
hemAmbujaM taruRi tattarasApahftya devadvizo 'yamahamAgata ityavehi' //

ityAdO viBakttayAderapOnaruktye 'pi bahutaraSabdArTapOnaruktyAllAwAnuprAsatvameva /
'kASAH kASA ivABAnti sarAMsIva sarAMsi ca /
cetAMsyAcikzipuryUnAM nimragA nimragA iva' //
ityAdAvananvayena sahAsyEkABiDAnalakzaRo na saMkaraH /
anyonyApekzayA SabdArTagatatvenArTamAtragatatvena ca vyavasTikerBinnavizayatvAt /
'ananvaye ca SabdEkyamOcityAdAnuzaNgikam /
asmiMstu lAwAnuprAse sAkzAdeva prayojakam' //


------------



tadevaM pOnaruktye paYcAlaNkArAH // RuAss_10 //

nigadavyAKyAtametat /



--------------------

RuAssC_9-10:

anyaparatvamiti /
ekasya vAcyaviSrAntatve 'nyasya lakzye vyaNgye vArTevAcyaviSrAntirityarTaH /
Bidyata iti paryavasAne /
AmuKe hi SabdavadarTasyApyekatvenEvAvaBAsaH /
ata evAha-na SabdArTasvarUpamiti /
evaM ca nAyaM dvayorvAcyaviSrAntatve 'nuvAdamAtramalaNkAraH /
nahi dozABAvamAtramalaNkArasvarUpam /
evaM hi satprapaSabdAdyaBAvasyApyalaNkAratvaprasaNgaH /
yatparamAdAvuktaM tatparameva punarnocyate ityeva sAmAnyena yadyanyaparatvamucyate tadviroDAdivat 'udeti raktiH savitA-' ityAdO dozABAvamAtratvepyalaNkAratvocitasyAnyaparatvAKyasyAtiSayasyApi BAvAlaNkAratvaprasaNgaH /
na cEtAvatEva kaScidatiSayapratIyate iti yaToktameva yuktam /
ekaH kamalaSabdo vAcyaparyavasitaH anyaSca sOraBabanDuratvAdyanekaDarmanizWa iti tAtparyaBedaH /


--------------------

RuAssC_9-10a:

brumaH kiyaditi /
atra abjaSabdasyApyapOnaruktyAt lAwAnuprAsatvameveti cintyam /
atra hi dvayorapi nayanaSabdayorvAcyaviSrantatvAdanyaparatvABAvAnnAsti tAtparyaBedaH /
sa eva hyasya jIvitam /
anyaTA hyanuprAsamAtratvaM syAnnAlaNkAratvam /
aTApi kevalanayanaSabdasyasvArTaviSrAntiH saMsargapadAntargatastaya punaH svArTamupasarjanIkftya saMjYinamaBigaDamaSca svArTatyAgAtparArTeca vfttirastyeva lakzyaniz watvamiti cet, nEtat /
lakzaRAsAmagraDaBAvAt /
atra hyanyapadArTapraDAnatvAnnayanaSabdasya guRIBAvaH, na muKyArTabADaH /
svArTa eva viSrAnteH /
na ca guRIBAvamuKyArTabADayorkatvam /
sato hi muKyArTasya kaYcidapekzya guRIBAvaH /
bADaH punaH svasminnevAviSrAntirityanayArmahAn BedaH /
nApyatra kiYcitprayojanaM na vA ruQiriyamityetatpOnaruktyamAtram /
evam-
'sitakarakararuciraviBA viBAkarAkAra DaraRiDara kIrtiH /
pOnazakamalA kamalA sApi tavEvAsti nAnyasya' //
ityAdAvapi GajYeyam /
camatkArastvatrAnuprAsakfto 'vaseyaH /
nanvananvaye 'pi SabdapOnaruktyaM dfSyata iti tatrApi kimayamevAlaNkAraH kimu sa evetyASaNkyaha-ananvaya ityAdi /
AnuzaNgikamiti /
na punaH sAkzAtprayojakamityarTaH /
SabdEkyaM vinApyananvayasya pratipAdanAt /
atra hi SabdEkyaM kvacidakriyamARamanOcityamAvahati kvacinneti BAvaH /
tatta yaTA-
'yaccakzurjagatAM sahastrakaravadDAmnAM ca DAmArkava- nmonnadvAramapAvfttaM ca ravivad DvAntAntakft sUryavat /
AtmA sarvaSarIriRAM savitfvat tigmAMSuvat kAlakft sADvIM naH sa giraH dadAtu dinakfd yonyEratulyopamaH' //
atra sahastrakarAdayo 'nya ivABAsamAnA ananvayapratItiM viGnayantIti SabdEkyABAvo 'nOcityamAvahati, na punarananvayasyABAvam /
'sTEryAd BUrvyApakatvAd viyadaKilajagatprARaBAvAnnaBasvAn BAsvAn viSvaprakASAdyugapadapi suDAsUtirAhlAdanAcca /
vahniH saMhArakatvAjjalamaKilajanApyAyanAccopamAnaM satyAtmatve 'pi yasya praBavatu BavatAM so 'zwamUrtiH SivAya' //
atra nirviGnamevAnanvayasya pratIteH SabdEkyaBAvo nAnEcityAvahaH /
tuSabdo vyatireke /
SAkzAditi /
SabdEkyaM vinAsyAnutTAnAt /
etadevopasaMharati-tadevamityAdi /
puna ruktavadABAsamarTapOnaruktyASritaM,CekAnuprAsAdayastrayaH SabdapOnaruktyASrayAH /
lAwAnuprAsastUBayASritaM iti paYca pOnaruktyASritA alaNkArAH /
yadyapyukteH SabdArTagatatvenoccaraRABiDAnatayA BedAt sAmAnyABAvAt kasya paYcaprakAratvaM taTApi tasyA dvayorapyanugamAdekatvena pratIteruktisAmAnyanibanDanameva prakAriprakAraBAvavacanam /
yaccArTaBedena SabdasyApi BinnatvaM tadavAstavam /
pratItAvekatayEvAvaBAsAt /
ata evAnekArTavargAdizvapi taTAtvenEva vyavahAraH /


____________________________________________________________


START SUtra 11:


varRAnAM KaNgAdyakftihetutve citram // RuAss_11 //

pOnaruktakyaprastAve sTAnaviSezaSlizwavarRapOnaruktyAtmakaM citravacanam /
yadyapi lipyakzarARAM KaNgAdisaMniveSaviSizwatvaM taTApi SrotrAkASasamavetavarRAtmakaSabdABedena tezAM loke pratItervAcakaSabdAlaNkAro 'yam /
AdiprahaRAd yaTAvyutpattisaMBavaM padmabanDAdiparigrahaH /
yaTA-
'BAsate pratiBAsAra rasABAtA hatAviBA /
BAvitAtmASuBAvAde devABA bata saBA' //

ezo 'zwadalapadmabanaDaH /
atra digdalezu nirgamapraveSAByAM SlizwAkzaratvam /
vivigdalezu tvanyaTA /
karRikAkzaraM tu Slizwameva /


--------------------

RuAssC_11:

varRAnAmityAdi /
uccAraRakAle sTAnaviSezaSlizwavarRAtmakaKaNgadisaMniveSasyA BAvAtponaruktyapratItirnAtreti kimASrayo 'yamalaNkAra ityASaNkyAha-yadyapItyAdi /
lipyakzarARAM mazIbindurUpARAM SrUyamARatAsatattvavarRaSabdABedapratipattyA OpacAriko 'yaM SabdAlaNkAra iti tAtparyArTaH /
AdigrahaRaM saPalayituM padmabanDenodAharati-BAsatetyAdi /
KaNgabanDaH punaryaTA-
'sa pAtrIBavitA mokzkzaRalakzmyA BavArasaH /
samastajanatAyAsasamudrABinnatABidaH' //
Slizwameveti /
azwadikkamapi nirgamapravekzayoH /


____________________________________________________________


START SUtra 12:


upamAnopameyayoH sADarmye BedABedatulyatve upamA // RuAss_12 //

arTAlaNkAraprakaraRamidam /
upamAnopameyayorityapratItopamAnopameyanizeDArTam /
sADrmye trayaH prakArAH /
BedaprADAnyaM vyatirekAdivat /
aBedaprADAnyaM rUpakAdivat /
dvayostulyatvaM yaTAsyAm /
yadAhuH-'yatra kiYcitsAmAnyaM kaSciYca viSezaH sa vizayaH sadfSatAyAH' iti /
upamEvanekaprakAravEcitryeRAnekAlaNkArabUjaBUteti praTamaM nirdizwA /
asyASca pUrRAlutpAtvaBedAYcirantanErbahuviDanvamuktam /
tatrApi sADAraRaDarmsya kvacidanurAgAmitayEkarUpyeRa nirdeSaH, kvacidvastuprativastuBAvena pfTaNnirdeSaH /
pfTaNnirdeSe ca saMbanDiBedamAtraM prativastUpamAvat, bimbapratibimbaBAvo vA dfzwAntavat /
krameRodAharaRam -

'praNAmahatyA SiKayeva dIpastrimArgeva trividasya mArgaH /
saMskAravatyeva girA manIzI tayA sa pUtaSca viBUzitaSca' //

'yAntyA muhurvalitakanDaramAnanaM tadAvfttavfntaSatapatraniBaM vahantyA /
digDo 'mftena ca vizeRa ca pakzmalAkzyA gAQaM niKAta iva me hfdaye kawAkzaH' //

atra valutatvAvfttatve saMbanDiBedAdBinne /
DarmyaBiprAyeRa tu bimbapratibimbatvameva /
'pARqyo 'yamaMsArpitalambahAraH kxtpANgarAgo haricindanena /
ABAti bAlAtaparaktasAnuH sanirJarodgara ivAdrirAjaH' //
atra hArANkarAgayornirJarabAlAtapO pratibimbatvena nirdizwO /


--------------------

RuAssC_12:

upamAnetyAdi /
arTeti /
SabdAlaNkAranirRayAnantaramavasaraprAtpamityarTaH /
nanUpamAnopameyayoreva sADarmyaM saMBavati na kAryakAraRAdikayoriti kiM tadupAdAnenetyASaNkyAha-upamAnetyAdi /
tatropamAnasyApratItatvaM liNgaBedAdinA prAcyEruktam /
yaTA-
'kawu kaRanto maladAyakAH KalAstudantyalaM banDanaSfNKalA iva /
manastu sADuDvaniBiH pade pade haranti santo maRinUpurA iva' //
atra kaRanAderDarmasyopamAne 'nyatAM karotIti liNgaBedo duzwaH /
yadyapi sADAraRaDarmasyoBayasaMbanDasaMBave 'pi sidDatvAdupamAne tatsaMbanDasya svayamevAvagamAt tasya na SAbdatA yuktetyupamAnapAratantryeRa liNgAdivipariRAmo na kAryaM iti na liNgaBedAderduzyatvam,taTApyupamAnavAkyasya sAkANkzatvAtpratItiviSrAnteH SAbdastatsaMbanDa upayukta eva /
nahi praBAmahatyAdAvupamAnavAkye pUtatvAdisaMbanDaM vinA samanvayaviSrAntiH syAt /
kevalaM samAnaDarmasyopameye viDIyamAnatvamupamAne cAnUdyamAnatvamitIyAneva viSezaH /
taduBayatrApi tatsaMbanDasyAvaSyopayogAdupapadyata eva samAnaDarmasyAnugAmitvam /
talliNgaBedAderapi duzwatvaM yuktam /
upameyasyApratItatvamavarRanIyasyApi varRanIyatvam /
yaTA-
'gOraH supIvarABogo raRqAyA muRqito BagaH /
merorarkahayollIQa-Sazpa-hema-tawAyate' //
atra tanvaNgyA rUpavarRane BagavarRanamanOcityAvahamityupameyasyApratItatvam /


--------------------

RuAssC_12a:

BedABedatulyatvaM vyAKyAtuM sADarmyasya vizayaviBAgeRa vyavasTitiM darSayati-sADarmya ityAdinA /
etEneva ca triBiH prakArEH sADarmyASrayaH samagra evAlaNkAravargaH saMgfhItaH /
tena vyatirekavadityanena sahoktyAdayaH saMgfhItAH rUpakavadityanena pariRAmotprekzAdayaH /
kintu rUpakotprekzayoraBedaprADAnyasadBAve 'pyAropADyavasAyakfta eva viSezaH /
yadvakzyati-'AropAdaBede 'DvavasAyaH prakfzyate' iti /
ataScADyavasAyagarBezvalaNkArezu SudDABedarUpaScaturTaH prakAro na kaScidASaNkanIyaH /
tatrApyaBedAprADAnyasyEva BAvAt /
anayApyupameyopamAdayaH saMgfhItAH sAmAnyamityaBedahetukam /
viSeza iti BedahetukaH /
evaM ca BedABedatulyatvavizaye yaH sAdfSyapratyayo jAyate tasyopamAvizayatvamuktam /
nanu ca satsvapyanekezvarTAlaNkArezu praTamamiyameva kiM nirdizwetyASaNkyAha-upamEvetyAdi /
aneke 'laNkArAH sADarmyASrayAH tatrEvAsya bIjatvAt /
uktamiti /
'sADarmyamupamA Bede pUrRA lutpA ca sAgrimA /
SrOtyArTIM ca Baved vAkye samAse tadvite taTA' //
ityAdinA //
ataSca kimasmAkaM tadAvizkAraReneti BAvaH /
evaM ca tezAM gaRane taTA na vEcitryaM kiYciditi sUcitam /

--------------------

RuAssC_12b:

tatrApIti /
cirantanokte pUrRatvAdiBedanirdeSe satyapItyarTaH /
sADAraRaDarmasyeti /
DarmaH parASritaH, tasya ca tadatadgAmitvAt sADAraRatvam /
tadeva copamAdyatTAne nimittam /
sa ca catuzwayI SabdAnAM pravfttiH' iti mahABAzyaprakriyayA jAtiguRakriyAdravyAtmakezu DarmizvevaMrUpa eva Bavati /
na cEtadviruDyate /
DarmiDarmaBAvasya na vAstavatvam /
jAtyAdyAtmano DarmiRo 'pi kadAcidanyASritatve DarmatvAt /
evaM ca tadatiriktaM DarmamAtramapi sADAraRaM na kiYcidvAcyam /
catuzwayyA eva SabdAnAM pravftteruktatatvAt /
'sadayaM buBuje mahABujaH sahasodvegamiyaM vrajediti /
aciropanatAM sa medinIM navapARigrahaRAM vaDUmiva' //
ityAdAvupamAnAdO kriyArUpatvAderyojayituM SakyatvAt tasya eva ca samagravizayAvagAhanasahizRutvAt /
nanu jAteH sADAraRaDarmatve tajjAtIyatvAt tattvaM na syAt, na sadfSatvamiti kaTamupamANgatvamasyAH syAditi cet, na /
bimbapratibimbaBAvASrayeRa taTAtvABAvAt /
tatra hyasakfnnirdeSAd dvayorhArAdikayorjAtyoH SvEtyAdyaBedanimittAvalambanenEkatvamASritya sAdfSyanimittaM sADAraRyaM syAt /
etacca savistaramuparizwAd vakzyAmaH /


--------------------

RuAssC_12c:

tatra DarmiRo jAtyAdirUpatA yaTA-
'GanodyAnacCAyAmiva marupaTAd, dAvadahanAt tuzArABBovApImeva vizavipAkAdiva suDAm /
pravfdDAdunmAdAt prakftimiva nistAryavirahA- llaBeya tvadBakti nirUpamarasAM SaNkara kadA' //
atra cCAyAvApIsuDAprakftInAmupamAnAnAM jAtiguRadravyakriyAtvam /
CAyAyastu jAtirUpatvAd guRatvaM nASaNkanIyam /
upameyasya punaretatsvayamevAByUhyam /


--------------------

RuAssC_12d:

DarmARAM tu yaTA-
'vEdehi paSyA malayAd viBaktaM matsetunA PenilamamburASim /
CAyApaTeneva SaratprasannamAkASamAvizkftacArutAram' //
atra viBaktamityasya kriyAtvaM rAmasetucCAyApaTayordravyatvaM PenatArakARAM jAtitvaM prasAdasya ca guRatvaM dravyAtmakAkASAmburASigattatvenopanibadDam /
evaM prakftAmeva mahABAzyaprakriyAmapahAya ninimittameva prakriyAntaramASritya yadanyEruktaM tadayuktamevetyalaM bahunA /
evaMviDasya cAsya BAvABAvarUpatayA dvEviDyam /
etacca na taTAvEcitryAvahamiti granTakftA noktam /


--------------------

RuAssC_12e:

EkarUpyeRoti /
sakft /
yadvakzyati-'tatra sAmAnyaDarmasyevAdyupAdAne sakfntirdeSa upamA' iti /
pfTaNnirdeSa iti /
asakfdityarTaH /
yadvakzyati-
'vastuprativastuBAvenAsakfnnirdeSe 'pi sEva' iti /
sADAraRaDarmasyetyatrApi saMbanDanIyam /
vastuprativastuBAve 'pi dvEviDyamityAha-pfTaNnirdeSe ityAdi /
sambanDiBedamAtramiti /
na punaH svarUpaBedaH kaScidityarTaH /
yadvakzyati-asakfnnirdeSe SudDasAmAnyarUpatvaM bimbapratibimbaBAva e vA' iti /
etacca BedatrayaM prAyaH sarvezAmeva sAdfSyASrayARAmalaNkArARAM jIvitaBUtatvena saMBavatItyagrata eva tatra tatrodAharizyAmaH /
krameReti yaToddeSam /
sambanDiBedAditi /
saMbanDinoH kanDarAvfntayorBedAt /
na tu hAranirJarAdivatsvarUpato BedaH /
vastuta ekatvAdvalitatvAvfttatvayoraBedaH /
nanu yadi valitatvAvfttatvAKyo Darma AnanaSatapattrayoH SudDasAmAnyarUpatayopAttastadDarmI kanDarAvfntarUpaH punaH kiMrUpatayetyASaNkyAha-DarmyaBiprAyeRetyAdi /
evakAraH SudDasAmAnyarUpatvavyavacCedakaH /
kanDarAvfntayoSca yaTokte Darmitve 'pyAnanaSatapatrtApekzayA Darmatvameva yuktam /
ASrayASrayiBAvena DarmiDarmaBAvasya BAvAt /
ata evAsyAvAstavatvaM pUrvamuktam /
ataScAnanaSatapatrtApekzayA iti na vyAKyeyam /
tayorupamAnopameyaBAvavAcoyuktereva yuktatvAt /
evaM ca sati kanDarAvfntayoH svarUpamanaBimataM syAt /
anenEva ca bimbapratibimbaBAvasya svarUpe darSite 'pyasaMkIrRaprakawanASayena punaH 'pARqyo 'yam' ityAdyudAhftam /


--------------------

RuAssC_12f:

hArANgarAgayoriti /
svarUpayoriti SezaH /
na cAtra bimbapratibimbaBAvasya vizayAntaraM pradarSya vAkyArTaNgatAmupamASaNkya guRasAmyanAmA caturTaH prakAro vAcyaH /
yAvatA hi sADAraRaDarmanibanDanamupamAsvarUpam, sa cAtra Darmo nirdizwAnirdizwatvena dviviDaH /
nirdeSapakze cAsya trEviDyamuktam /
anirdeSapakze cAsya na vEcitryaM kiYciditi na tadASrayaM BedajAtamuktam /
ataScAtra nirdizwaH sADAraRaDarmo vyavasTita iti kA nAma caturTaprakArakalpanA /
vAkyArTopamAganDo 'pyatra nAsti /
sa hyanekezAM DarmiRAM parasparAvacCinnAnAM tAdfSereva DarmiBiH sAmye Bavati /
yaTA-
'janayicyAH kulAlyASca rakzitryA vidito 'Bayam /
ratnasUterBujaNgyASca pracCanna iva SevaDiH' //
atra janayitryAdInAM ratnasUtyAdInyupamAnAnyupAttAni /
etezAM DarmitvaM ca sPuwameva /
bimbapratibimbaBAvaH punarDarmiviSezapratipAdanonmuKAnAM DarmARAM Bavati /
parasparAvacCinnatvaM yaTAtreva /
atra hi hArANgarAgayoH pARqyasya viSizwatApAdanAyEvopAdAnam /
indumatIM prati tasya viSizwAlambanaviBAvatvena vivakzitatvAt /
ataSca tayoH parasparonmuKatvAtsvAtmanyevAviSrAntiriti kA kaTopameyatAyAH /
evaM pARqyasyAdgirAjena hAranirJarAdiDarmanimittEvopamA, tAvanmAtreREva sAdfSyaparyavasAnAt /
tacca hArAdeH sADAraRaDarmasya bimbapratibimbatvAd dfzwAntanyAyasyEtatsUdAharaRameva /


--------------------

RuAssC_12g:

nanu hAranirJarayostadatadgAmitvABAvAtkaTaM sADAraRaDarmateti cet,ucyate- asyAstAvadDarmasya sADAraRyaM jIvitam /
tacca DarmasyEkatve Bavati /
na ca vastuto 'tra DarmasyEkatvam /
nahi ya eva muKagato lAvaRyAdirDarmaH sa eva candrAdO, tasyAnvayAsaMBavAt /
api tu tajjAtIyo 'trAnyo 'sti DarmaH /
evaM DarmayorBedAtsADAraRatvABAvAdupamAyAH svarUpanizpattireva na syAt /
aTa Darmayorapi sAdfSyamaByupagamyate tattatrApi sAdfSyanimittamanyadanvezyam /
tatrApyanyadityanavasTA syAt /
tataSca Darmayorvastuto Bede 'pi pratItAvekatAvasAyAdBede 'pyaBeda ityetannimittamekatvamASrayaRIyam /
anyaTA hyapamAyA utTAnameva na syAt /
evamihApi hAranirJarAdInAM vastuprativastutayopAttAnAM vastuto Bede 'pyaBedavivakzetyekatvaM grAhyam /
anyaTA hyezAM pARqyAdrirAjayorOpaByasamutTAne nimittatvameva na syAt /
na cEzAmOpamyaM yuktamiti samanantaramevoktam /
ata evAtra bimbapratibimbaBAvavyapadeSaH /
loko hi darpaRAdO bimbAtpratibimbasya Bede 'pi madIyamevAtra vadanaM saMkrAntamityaBedenABimanyate /
anyaTA hi pratibimbagadarSane kfSo 'ha sTUlo 'hamityAdyaBimAno nodiyAt BUzaRavinyAsAdO ca nAyikA nAdriyeran /
pracyErapi-
'sa munirlAcCito mOvjyA kfzRAjinapawaM vahan /
vyarAjannIlajImUtaBAgaSlizwa ivAMSumAn' //
iti //
taTA -
'sa pItavAsAH pragfhItaSArNgo manoGajYaBImaM vapurApa kfzRaH /
SatahladendrAyuDavAnniSAyAM saMsfjyamAnaH SaSineva meGaH' //
ityatra mOYjItaqitoH SaNKaSaSinoSca vastuto Bede 'pyaBedavivakzAmevASrityasADAraRaDarmasya hInatvamADikyaM coktam /
ata eva cAtra pUrvaM granTakftA vastuprativastuBAvavad vastudvayasya prAcyoktameva vyavahAraM darSayituM prativastUpamAvad dfzwAntavacceti taduktamevadfzwAntadvayaM dattam /
evaM cAtrABedavivakzEva jIvitam /


--------------------

RuAssC_12h:

ezA ca lakzye supracurEva /
yaTA -
'vidyutvantaM lalitavanitAH sendracApaM sacitrAH saMgItAya prahatamurajAH snigDagamBIraGozam /
antastoyaM maRimayaBuvastuNgamaBraMlihAgrAH prAsAdAstvAM tulayitumalaM yatra tEstErviSezEH' //
atra vidyudvanitAdInAM meGaprAsAdavizizwatADAyakatayA DarmatvenEvopAdAnam /
ata eva tEstErviSezErityuktam /
tezAM sakfnnirdeSABAvAnnAnugAmitA /
ekArTatvABAvAnna SuDdasAmAnyarUpatvamiti pAriSezyAdvimbapratibimbaBAva eva /
etezAM cABedenEva pratIteH sADAraRatvam /
evaM hArAderapi jYeyam /
aBedapratItiScAtra sAdfSyanimittA /
na cEtAvatEvEpAmupamAnopameyatvaM vAcyam /
taTAtvAvivakzaRAt /
sAdfSyasya ca sitatvAdiguRayogitvaM nAma nimittam /
evamaBedapratItimuKenAtra hArAdeH samAnaDarmatvam /
kvacinnimittAntareRApyaBedapratItirBavati /
yaTA-
'dvepyo 'pi saMmataH SizwastasyArtasya yaTEzaDam /
tyAjyo duzwaH priyo 'pyAsId dazwo 'ddaguzwa ivAhinA' //
atrotrarArDe dazwaduzwayordezakAritvAdinA ekakAryakAritvamaBedakAraRamityalaM bahunA /


--------------------

RuAssC_12i:

iyaM ca dvayopari prakftayoraprakftayoScOpamye samuccitA Bavati /
krameRa yaTA-
'svareRa tasyAmamftastruteva prajalpitAyAmaBijAtavAci /
apyanyapuzwA pratikUlaSabdA SroturvitantrIriva tAqyamAnA' //
atra BagavatyapekzayAnyapuzwAvitantryoraprakftayoH pratikUlaSabdatve samuccitatvam /
iyamekadeSavivartinyapi /
yaTA -
'kamaladalEraDarEriva daSanEriva kesarErvirAjante /
alivalayEralakEriva kamalErvadanEriva nalinyaH' //
atra nalinInAM nAyikA upamAnatvena nopAttA ityekadeSavivartitvam /
iyaM ca sAdfSyadAQaryArTaM kavipratiBAkalpite sADarmye kalpitA Bavati /
tacca kvacidupameyagatatvena kvacidupamAnenApi kalpitamiti dviDAtvamasyAH /
yaduktam-
'upameyasya vESizwyamupamAnasya vA kvacit' iti /
vEDarmyeRApi sADarmyamiti tftIyaH prakAraH punarasyA na vAcyaH /
asyopamAyAmeva saMBavAddAQaryapratipAdanapratIteSca /


--------------------

RuAssC_12j:

krameRa yaTA-
'taM Ramaha RAhiRalinaM hariRo gaaRaNkaRAhirAmassa /
CappaaCampiagatto malo vva candammi jatTa vihI' //
('tannamata nABinalinaM harorgaganANganABirAmasya /
zawpadAcCAditagAtro mala iva candre yatra viDiH') //
atropameyasya zawpadAcCAditatvaM kalpitam /
"AvarjitA kiYcidiva stanAByAM vAso vasAnAtaruRArkakAgam /
saMjAtapuzpastabakABinamrA saMcAriRI pallavinI lateva //
" atropamAnagatatvena saMcAriRItvaM kalpitam /
na cAsyAH pfTaglakzaRaM vAcyam,dvayorOpamyapratIteH /
sAmAnyalakzaRasyAtrApyanugamAt /
aTAtra kalpanAstIti cet, na /
evaM hi pratiBedaM lakzaRakaraRaprasaNgaH /
samuccitatvAderviSezAntarasyApi BAvAt /
aTopamAnaguRaviSizwopameyAvagamaPalatvenopamAyAH pratiBawaBUtavastvantarABAvaprayojanatvena cAsyAH pfTagalaNkAratvamiti cet, na /
atropameyasyopamAnopamAnaguRaviSizwatayEva pratIteH PalaBedABAvAt /
taTA hi'AvarjitA' ityAdO BagavatyA latAyAH sAdfSyasya saMcAriRItvenABAvo mA prasANkzIditi tayoH sADarmyaMmeva druqayituM kavinA latAyAH saMcAriRItvaM kalpitam /
nanvatra BagavatyA anyadupamAnaM nAstIti pratIyate /
ananvayAdivadupamAnAntaranizeDasya vAkyArTatvAt /
mEvam /
evamupameyasyApi vESizwyakalpane upameyAntaranizeDaPalatvaM vAcyam /
samAnanyAyatvAt /
tadyaTA dfQarope rUpake vizayavizayiRoraBedameva draQayituM kasyacidDarmasya hAnirADikyaM vA kalpyate, taTehApi sAmAnyadArQyayEva kalpitatvaM jYeyam /
atrApyaBedAlaNkArAKyAlaNkArAntaratvaM na vAcyam /
rUpakeREvAsyA vicCritteH saMgfhItatvAt /
vizayavizayiRoraBedo hi rUpakasatattvam /
sa eva cAtra dArQyena pratIyata iti ko nAmAsya rUpakAtpfTagBAvaH /
aBedamAtrapratItO rUpakam, niyataDarmahAnAvanyataH sarvato 'pyaBedapratItAvaBeda iti pratItiBedo 'pyastIti cet, na /
evaM hyasti tAvadaBedapratItiratrAnugatA /
yastu vaSezaH sa pfTagBedatve vyavasTApako 'stu na pfTagalaNkAratve /
nahiSAbaleyatAmAtreRa gotvamaScatvavyapadeSyaM Bavati /
evaM ca-
'gfhItavigrahaH kAmo vasantaH sArvakAlikaH /
jahAra hfdayaM kAmI nityapUrRaH suDAkaraH' //
ityAdO gfhItavigrahattvAderniyatasya DarmasyADikye 'pyalaNkArAntaraprasaNgaH /
iyaM ca mAlAtvAdinAnantaBedeti tadgranTavistaraBayAnna prapaYcitam /


____________________________________________________________


START SUtra 13:


ekasyEvopamAnopameyatve 'nanvayaH // RuAss_13 //

vAcyABiprAyeRa pUrvaMrUpAnugamaH /
ekasya tu virudDaDarmasaMsargo dvitIyasavrahyacArinivfttyarTaH /
ata evAnanvaya iti yogo 'pyatra saMBravati /
yaTA-
'yudDe 'rjuno 'rjuna iva praTitapratApo BImo 'pi BIma iva vErizu BImakarmA /
nyagroDavartinamayADipatiM kuruRAmutprAsanArTamiva jagmaturAdareRa' //


--------------------

RuAssC_13:

ekasyEvetyAdi /
nanu sAdfSyASrayARAmalaNkArARAM lakzayutuM prastutatvAtsAdfSyasyoBayanizWatvenEva saMBavAdekasya ca tadaBAvAtkaTamihAtadASrayasyApyasya vacanamityASaNkyAha-vAcyABiprAyeRetyAdi /


--------------------

RuAssC_13a:

pUrvarUpeti /
sAdfSyASrayatvasyetyarTaH /
astveva hyatra SAbdI sAdfSyapratItiH /
muKaM candra ivetyAdivadevAtropamAnopameyatvasya vAcyatayopanibanDanAt /
ata evAha-vAcyABiprAyeReti /
na punarvastvaBiprAyeRetyarTaH /
vastuto hyekasyEva sADyasidDaDarmarUpatvAsaMBavAdupamAnopameyatve 'pi viroDaH syAt /
itTaM SAbdameva sAdfSyAnugamamASrityehAsya lakzaRam /
nanu yadyevamekasyopamAnopameyatvaM viruDyate tatkiM vastuvirudDena nizPalena cEtenetyASaNkyAha-ekasyetyAdi /


--------------------

RuAssC_13b:

evaM cAsya dvitIyasabrahmacArinivfttirevAlaNkAratvapratizWApakaM pramARam /
anyaTA punarnAsyAlaNkAratvam /
yaTA-
'tasyAjYayEva paripAlayataH prajA me karRopakaRWapalitaNkariRI jareyam /
yadgarBarUpamiva mAmanuSAsta so 'yamadyApi tanmayi gurorgurUpakzapAtaH' //
atra yaTEva garBarUpaM mAM gururanvaSAttaTEvAdyApyanuSAstIti satyapyekasyopamAnopameyatve dvitIyasabrahmacAri nivfttipratipattyaBAvAnnAyamalaNkAraH /
ekasyEvAsTABedena ca sidDasADyaDarmasaMBavAnnopamAnopameyatvarUpavirudDaDarmasaMsargaH /
ata eveti /
virudDaDarmaMsaMyogAt /
ekasyEva sidDasADyarUpeRopamAnopameyatvenAvidyaBAno 'nvayaH saMbanDo yatra sa taToktaH /
arjunAdanyo yudDe praTitapratApo nAstIti dvitAyasabrahmacArinivfttiratra jIvitaBUtA pratIyata eva /
ata eva kArtavIryahiMstramattvayorupamAnarUpayorapratIteH SudDamevEtadudAharaRam /
'ittiametummi jae sundaramahilAsahassaBariammi /
aRuharE RavaraM tissA,vAmAdDaM dAhiRadDassa' //
('etAvanmAtre jagati sundaramahilAsahastraBarite 'pi /
anuharati kevalaM tasyA vAmArDaM dakziRArDasya') //
ityAdO cAnanvayodAharaRatvaM na vAcyam /
atrAnyADanAnyArDasyopamIyamAnatvenopamAyA aBiDIyamAnatvAt /
asya hyupamAnAntaranizeDaparyavasAyyaBiDIyamAnamekasyEvopamAnopameyatvaM svarUpam /
na ca tadatra SabdenABiDIyate 'pi tu vyajyata iti pratIyamAnatEva yukteti na vAcyatvamasyetivAcyam /
evaM hyalaNkAdaDvanervizayApahAraH syAt /
evam-
'ganDena sinDuraDuranDara vaktkamEttrImErAvaRapraBftayo 'pi na SikzitAste /
tattvaM kacatrtinayanAcalaratnaBittisvIyapraticCravizu yUTapatitvameza' //
ityatrApyananvayo na vAcyaH /
svIyapratibimbEreva sAdfSyapratItestadganDasyApyaBAvAt /
yadi nAma cEtatpratIyeta tadapyasya pratIyamAnatvaM syAnna vAcyatvam /
yaToktanyAyAt /
evaM ca tadekadeSenAvasitaBedena vetyapAsya upamAnatayA kalpitena tenEva sAdfSyamananvaya ityeva tvayA sUtraRIyam /
'grasamAnamivOjAMsi sadasyErgOraveritam /
nAma yasyABinandanti dvizo 'pi sa pumAnpumAn' //
ityatra puMsaH puMstvAropAdananvayarUpakamiti yadanyEruktaM tadayuktam /
ekasyEva viDyanuvAdaBAvenAvasTAnAdAropABAvAt /


____________________________________________________________


START SUtra 14:


dvayoH paryAyeRa tasminnupameyopamA // RuAss_14 //

tacCabdenopamAnopameyatvapratyavamarSaH /
paryAyo yOgapadyABAvaH /
ata evAtra vAkyaBedaH /
iyaM ca Darmasya sADAraRye vastuprativastunirdeSe ca dviDA /
Adye yaTA-
'Kamiva jalaM jalamiva KaM haMsaScandra iva haMsa iva candraH /
kumudAkArAstArAstArAkArARi kumudAni' //
dvitIye yaTA-

'sacCAyABBojavadanAH sacCAyavadanAmbujA /
vApyo 'NganA ivABAnti yatra vApya ivANganAH' //


--------------------

RuAssC_14:

dvayorityAdi /
dvayIrityupamAnopameyayoH, na punardDisaMKyAkayoH /
tena, 'kAntAnanasya kamalasya suDAkarasya pUrvaM parasparamaBUdupamAnaBAvaH /
sadyo jarAtuhinarAhuparAhatAnAmanyaH parasparamasAvarasaH prasUtaH' //
ityatra trayARAmapyupamAnopameyatvaM sTitamasyA evANgam /
tacCabdeneti tasminnityanena /
yOgapadyABAva iti kramarUpatvAt /
ata iti yOgapadyABAvAt /
sa ca vAkyaBedaH SAbda ArTaSca /
tatra SAbdo yaTA -
'rajoBiH syandanodDUtErgajESca GanasaMniBEH /
Buvastalamiva vyoma kurvanvyomeva BUtalam' //
atra BuvastalaM vyomeva kuvaMnniti vAkyaparinizpatteH sPuwa eva SAbdo vAkyaBedaH /
oArTo yaTA -
'BavatpAdASrayAdeva gaNgA BaktiSca SASvatI /
itaretarasAdfSyasuBagAmeti vAndyatAm' //
atra sPuwe 'pi SAbde ekavAkyatve gaNgABaktivadBaktiSca gaNgAvad vandyetyastyevArTo vAkyaBedaH /
asyASco pamAnAntaratiraskAra eva Palam /
ata evopameyenopamA ityasyA anvarTABiDAnam /
yatra punarupamAnAntaratiraskAro na pratIyate tatra nAyamalaNkAraH /
yaTA-
'savitA viDavati viDurapi savitarati taTA dinanti yAminyaH /
yAminayanti dinAni ca suKaduHKavaSIkfte manasi' //
na hyatra viDusavitrAdInAmupamAnAntaratiraskaraRaM vivakzitaM kiM tu suKaduHKavaSIkftamanasAmevaM viparItaM BavatIti /


--------------------

RuAssC_14a:

sADAraRya iti /
etacca Darmasya nirdeSAnirdeSarUpapakzadvayayAgUrakatvenoktam /
tatra nirdeSapakzesADAraRyamasti taTApyatra sakfntirdeSenEvAnugatatvAttadupalamBaH sPuwa ityatra BAvaH /
anirdeSapakze tu vAstavameva sADAraRyam /
yadanusAraM Kamiva jalamityAdyadAhftam /
DarmasyAnugAmitve tu yaTA-
'kamaleva matirmatiriva kamalA tanuriva viBA viBeva tanuH /
DaraRIva DftirDftiriva DaraRI satataM viBAti bata yasya' //
atra viBAtIti sakfnnirdizwam /
vastuprativastunirdeSaSca pUrvavadihApi SudDasAmAnyarUpatvabimbapratibimbaBAvAByAM dviDA /
tatra bimbapratibimbaBAvo granTakftEvodAhftaH /
tatra hyaBBojavadanayorbimbapratibimbaBAvaH /
SudDasAmAnyarUpatvaM yaTA-
'tadvalgunA yugapadunmizitena tAvatsadyaH parasparatulApaDirohatAM dve /
praspandamAnaparuzetaratAramantaScakzustava pralacitaBramaraM ca padmam' //
(atra) pratpandamAnapracalitatvena SudDasAmAnyarUpatvam /
tArakaBramarayostu bimbapratibimbaBAvaH /
unmezABiprAyeRa cAnugAmiteti BedatrayasyApyetadudAharaRam /


____________________________________________________________


START SUtra 15:



sadfSAnuBavAd vastvantarasmftiH smaraRam // RuAss_15 //

vastvantaraM sadfSameva /
avinABAvABAvAnnAnumAnam /
yaTA-

'atiSayitasurAsuraprABAvaM SiSumavalokya taTEva tulyarUpam /
kuSikasutamaKadvizAM pramATe DftaDanuzaM raGunandanaM smarAmi' //

sAdfSyaM vinA tu smftirnAyamalaNkAraH /
yaCA-

'atrAnugodaM mfgayAnivfttastaraNgavAtena vinItaKedaH /
rahastvadutsaNganizaRRAmUrDA smarAmi vAnIragfhezu sutpaH' //

atra ca kartfviSezaRAnAM smartavyadaSABAvitve smatfdaSABAvitvamasamIcInam /



--------------------

RuAssC_
15 //:

sadfSeti /
vastvantaramiti smaryamARam /
sadfSameveti /
sAdfSyasyoBayanizWatvAt /
ataSca smaryamARenAnuBUyamAnasya,anuBUyamAnena vA smaryamARasya sAdfSyaparikalpanamayamalaNkAraH /
yaduktam -
'yaTA dfSyena janitA sAmyaDIH smaryamARagA /
smaryamARakftApyasti taTeyaM dfSyagAminI' //
iti //
tatrAdyaH prakAro granTakfdudAharaRe /
tatra hi SiSoreva raGunandanena sAdfSyaM vivakzitam /
dvitAyastu yaTA -
'tasyAstIre racitaSiKaraH peSalErindranIlEH krIqASElaH kanakakadalIvezwanaprekzaRIyaH /
maNgehinyAH priya iti saKe cetasA kAtareRa prekzyopAntasPuritataqitaM tvAM tameva smarAmi' //
atrAnuBUyamAnena meGena smaryamARasya krIqASElasya sAdfSyaparikalpanam /
evaM cAtra sAdfSyasyoBayasaMbanDe 'pyanuBUyamAnenEva punaH smaryamARapratItirBavatItyavaseyam /
nanu yadyevaM tatparasmAtparapratipatteH kiM nedamanumAnamityASaNkyAha-avinABAvityAdi /
avinIBAvastAdAtmyAnnityasAhacaryAhuH /
anuBUyamAnasmaryamARayoSca tadaBAvaH /
SiSuraGunandanayoH sAdfSyaparikalpane cAtiSacitasurAtpuraBAvatvAdiDarmo 'nugAmitayA nirdizwaH /
vastuprativastuBAvenApi DarmasyAyaM Bavati /
tatra SudDasAmAnyarUpatvena yaTA-
'sAndrAM mudaM yacCatu nandako vaH sollAsalakzmIpratibimbagarBaH /
'kurvannAjastraM yamunApravAhasalIlarADAsmaraRaM murAreH' //
atra sollAsasalIlatvayorekatvam /
bimbapratibimbaBAvenApi yaTA -
'pUrRendunA maGalavANkitena dyAM mudritAM sundari vIkzamARaH /
vivAhahomAnalaDUmaleKAmilatkapolAM BavatIM smarAmi' //
atra meGalavaDUmaleKAdInAM bimbapratibimbaBAvaH /
etadeva sAdfSyanimittatvaM draQayituM pratyudAharati-sAdfSyamityAdinA /
sadfSAnuBavABAvAttatsmfterna sAdfSyahetukatvam /
smartavyadaSABAvitva iti /
smartavyadaSABAvitvaM vAcyaM sadanAdfSyetyarTaH /
ata eva vAcyasyAvacanam /
smartfdaSABAvitvamityatyavAcyasya vacanam /
yadyapi smartfdaSAyAmatItatvAt kartfviSezaRAnAM mfgayAnivfttitvAdInAmapyatItakAlAvacCinnAnAM tadBAvitvaM taTApi vartamAnakAlAvacCinnasya smarturviSezaRaBAvenopanibanDAttezAM tadavacCinnatEva pratIyata iti yaToktameva dUzaRadvayaM yuktamiti sahfdayA eva pramARam /



__________


RuAss_15/1:


preyolaNkArasya tu sAdfSyavyatiriktanimittotTApitA smftirvizayaH /
yaTA
'aho kope 'pi kAntaM muKam' iti /
tatrApi viBAvAdyAgUritatvena svaSabdamAtrapratipAdyAtve yaTA-
'atrAnugAdam' ityAdi /
'yErdfzwo 'si tadA lalAwapatitaprAsaprahAro yuDi sPItAsfkstrutipAwalIkftapuroBAgaH parAn pAtayan /
tezAM duHsahakAmadehadahanaprodBatanetrAnala- jvAlAlIBaraBAsvare smaripAvastaM gataM kOtukam' //
ityAdO sadfSavastvantarAnuBave 'SakyavastvantarakaraRAtmA viSezAlaNkAraH, kAraRasya kriyAsAmAnyAtmano darSine 'pi saMBavAt /
matAntare kAvyaliNgametat /
tadete sAdfSyASrayeRa BedABedatulyatvenAlaNkArA nirRItAH" /


--------------------

RuAssC_15/1:

pratyudAharaRAntaramapi darSayati-preyolaNkArasyetyAdinA /
tuSabdaScArTe /
sAdfSyavyatiriktaM saMskArAdinimittam /
tatrApIti /
evaM sTite 'pi satItyarTaH /
viBAvAdyAgUritatve preyolaNkArasya sAdfSyavyatiriktanimittatotTApitA smftirvizaya iti saMbanDaH /
tatra viBAvAdyAgUritatve smftiryaTA-'aho kope 'pi kAntaM muKam' iti /
svaSabdamAtrapratipAdyatve yaTodAhftam 'atrAnugodam'- ityAdO /
atra ca yaTA preyolaNkAro BAvaDvaneScAsya yaTA BinnavizayatvaM taTAgra eva vakzyAmaH /
evaM ca pratyudAharaRadvayasyApi prayojanaM BinnavizayatvAt /
kvacicca sAdfSyanimittApi smftiravAkyArTatvAnnAsminparyavasyatItyAha-'yErdfzwo 'si-' ityAdi /
vastvatra jayApIqadarSanam /
vastvantaraM tu BagavallakzaRam /
atra tvaddarSanamaBilazatAM janAnAM na tvaddarSanAvAtpirevABUdyAvattezAmasaMBAvyaM BagavadrSanamapi jAtamityaSakyavastvantarakaraRam /
viSezAlaNkArasya hyaSakyavastvantarakaraRaM rUpam, iha punaraSakyavastvantaradarSanaM sTitamiti kaTamatra viSezAlaNkAra ityASaNkyAha-karaRasyetyAdi /
etacca gamyagamakaBAvamASrityAnyEH kAvyaliNgatvenAByupagatamiti darSayitumAha-matAntara ityAdi /
etaditi smaraRam /
matAntara ityOdBawe /
yaduktam-
'SrutamekaM yadanyatra smfteranuBavasya vA /
hetutAM pratipadyeta kAvyaliNgaM taducyate' //
iti //
iha punargamyagamakaBAvAdanuBUyamAnasmaryamARavyavahAro 'pi viSizyata iti pfTagalaNkAratayEtaduktam /
etadusaMharannanyadavatArayati-tadeta ityAdi /
eta ityupamAdyAScatvAro 'laNkArAH /


____________________________________________________________


START SUtra 16:


aBedaprADAnye Arope AropavizayAnapahnave rUpakam // RuAss_16 //

aBedasya prADAnyAdBedasya vastutaH sadBAvaH /
anyatrAnyAvApa AropaH /
tasya vizayavizayyavazwabDatvAdvizayasyApahnave 'pahnutiH /
anyaTA tu vizayiRA vizayasya rUpavataH karaRAdrUpakam /
sADarmye tvanugatameva /
yadAhuH-
'upamEva turoBUtaBedA rUpakamizyate' iti AropAdaBede 'DyavasAyaH prakfzyate iti paScAttanmUlAlaNkAraviBAgaH /


--------------------

RuAssC_16:

saMpratIti /
BedABedatulyatvASrayAlaNkArAnantaramaBedapraDAnaM lakzayitumucitatvAdavasaraprAtpAvityarTaH /
tatra tAvatpraTamaM rUpakaM lakzyati-aBedaprADAnya ityAdi /
vastuta iti /
na tu pratItitaH /
sadBAva iti /
praDAnAprADAnayoH saMbanDiSabdatvAt /
anyatrAnyAvApa Aropa iti /
anyatreti prakfte muKAdO /
anyasyetyaprakftasya candrAdeH /
sa ca sAmAnADikaraRyena vEyADikaraRyena ca nirdeSe Bavati /
na tu sAmAnADikaraRyena nirdeSa eva saH /
evaM hi-'yAtAH kaRAdatAM kecit' ityAdAvAropasadBAve 'pi na sAmAnADikaraRyamastItyavyAtpiH syAt /
AryaM sAmAnADikaraRyamastIti nAvyAtpirita cet, na /
BinnayoH sAmAnADikaraRyena nirdeSo[a. ra. sU.26]hyAropalakzaRam /
na ca tadatra nirdizwam /
vEyaDikaraRyena nirdeSAttasyArtAvaseyatvAt /
arTAvasAyo nirdeSaSca nEkaM rUpam /
vipratizeDAt /
nIlaropaH prasajyata ityativyAtpiH syAt /
na cArope BinnayoH sAmAnADikaraRyena nirdeSa ucyata ityasaMBavo 'pi /
iti na niravadyametadAparopalakzam /
yadyevaM tatkiM Sabde SabdAntaramarTe vArTAntaramAropyata iti ced brumaH /
tatra na Sabde SabdAntarAropaH /
muKaSabdAdeScandraSabdAdirUpatvenApratIteranyonyaviviktasvAntarUpolamBAditi BavadBirevoktatvAt /
kiM tvarTer'TAntarAropaH /
sa ca prayojanaparatayA taTA nirdeSyate na BrAntyA /
ata eva hyuktikAyAmiva rajatAropo na muKe candrAropaH /
tasya svarasata evotTAnena BramarUpatvAt /
ata eva tatrAropavizayasyAropyamARenAcCrAditatvena pratItiH /
iha punarjAnAna eva kaScicandraviviktaMmuKaM tatra prayojanaparatayA candrArTamAropayati /
ata evoktamAropavizayAnapahnava iti /
BavadBirapyanenEvASayena 'pratipAdanaBrAmo 'yaM na BrAntA pratipattirityAdyuktam /
tasyetyAropasya vizayaH prakftaH vizayI cAprakftaH /
tAByAmavazwabDatvaM yuktatvam /
yaduktam-'sAropAnyA tu yatroktO vizayI vizayastaTA' iti /


--------------------

RuAssC_16a:

anyaTeti /
anapahnave /
evamanenApahnutirUpakayorBedo 'pyuktaH /
Ahuriti daRqyAdayaH /
ataSca sADarmyasadBAvAttadanuyAyuBedatrayAnuprARitatvamapyasya jYeyam /
yaTA-
'kandarpadvipakarRakambumasitErdAnAmbuBirlAYCitaM saMlagnAYjanapuYjakAlikalaM gaRqopaDAnaM rateH /
vyomAnokahapuzpagucCamaliBiH saMCAdyamAnodaraM paSyEtacCraSinaH suDAsahacaraM bimbaM kalaNkANkitam' //
atra kalaNkasya dAnAmbvAdiBiH pratibimbanam /
lAcCritatvANkitatvayoH SudDasAmAnyarUpatvam /
suDArahacaratvasyAnugatatvAdanugAmiteti BedatrayAnuprARitatvam /
anena ca sAdfSyanimitta evAropo rUpakamityuktaM Bavati /
kezAYcidapi saMbanDAntaraheturapyAropo rUpakANgameveti matam /
yadAhAlaNkAraBAzyakAraH-'lakzaRAparamArTaM yAvatA rUpakasvarUpam' ityupakramya 'sAropAnyA ca sAdfSyAdvA saMbanDAntarAdvA' ityAdi /
sa tu yaTA-
'amftakavalaH SoBArASiH pramodarasaprapA sitimaSakawaM jyotsnAvApI tuzAraDarawwikA /
manasijavfsI SfNgAraSrIvimAnamaho nu Bo niravaDisuKaSradDA dfzweH kftI mfgaketanaH' //
atrendurUpe kAraRe kAryapupAyAH SradDAyA AropaH /
granTakftApyalaNkArAnusAriRyA-atra 'SradDAhetutvAcCradDe' tyaBiDAya 'viSezaREkasminnanekavastvAropAnmAlArUpakamityaBidaDatAyameva pakzaH kawAkzitaH /
nanu cADyavasAyagarBARAmapyalaNkArARAmaBedaprADAnye sati praTamAropagarBA alaNkArAH kimiti lakzitA ityASaNkyAha-AropAdityAdi /


__________


RuAss_16/1:


idaM tu niravayavaM sAvayavaM paramparitamiti triviDam /
AdyaM kevalaM mAvArUpakaYcate dviDA /
dvitIyaM samastavastuvizayamekadeSavivarti ceti dviDEva /
tftIyaM SlizwaSabdanibanDanatvena dviviDaM satpratyekaM kevalamAlArUpakatvAccaturviDam /
tadevamazwO rUpakaBedAH /
anye tU pratyekaM vAkyoktasamAsoktAdiBedAH saMBavanti te 'nyato drazwavyAH /


--------------------

RuAssC_16/1:

caSabdo 'nyAlaNkArApekzayA BedasamuccArTaH /
vizayadyotakastuSabdaH /
avayaveByo nizkrAnta AropyamARo yatra tattaToktam /
sahAvayavErAropyamARo vartate yatra tattaToktam /
paramparayEkasya mAhAtmyAdaparasyArUpaRAtvamAyAtaM yatra tattaToktam /
Adyamiti niravayavam /
mAlA cEkasyAnekasya vAnekAropAdBavati /
evaM paramparitatvena mAlArUpakaM jYeyam /
dvitIyamiti sAvayavam /
samastamAropyamARAtmakaM vastvaBiDAyA vizayo yatra tattaToktam /
ekadeSa AropavizayARAm; arTastadAtmaka evAropyamARaprayojanapratipAdanAya tadrUpatayA vivar tate pariRamati yatra tattaToktam /
tftIyamiti paramparitam /
yadyapi SlezanibanDane 'sminguRakriyAtmakaDarmanibanDanasya sAdfSyasyAsaMBava eva taTApi SabdamAtrakftamevABedADyavasAyataH sAdfSyaM grAhyam /
anya iti etadBedAzwakavyatiriktAH /
saMBavantIti cirantanAlaNkAragranTezveva /
na punarlakzyanta iti BAvaH /
tatra hi tezAM tattve 'pyetadBedAzwakakftameva vEcitryaM pratIyate /
yaTA ca-
'pAdaH kUrmo 'tra yazwirBujagapatirayaM BAjanaM BUtaDAtrI tElApUrAH samudrAH kanakagirirayaM vfttavartiprarohaH /
arciScaRqAMSuruccErgaganamalinimA kajjalaM dahyamAnA vEriSreRI pataNgA jvalati narapate tvatpratApapradIpaH' //
ityatra satvapi vAkyArToktatve samastavastuvizayakftameva vEcitryam /



__________


RuAss_16/2:


krameRa yaTA-
'dAse kftAgAsi BavatyucitaH praBURAM pAdaprahAra iti sundari nAsmi dUye /
udyatkaWorapulakANkurakaRwakAgrEr- yatKidyate tava padaM nanu sA vyaTA me' //
'pIyUzaprasftirnavA maKaBujAM dAtraM tamolUnaye svargaNgAvimanaskakokavadanastrastA mfRAlIlate /
dvirBAvaH smarakArmukasya kimapi prAReSvarIsAgasA- mASAtanturudaYcati pratipadi prAleyaBAnostanuH' //
'vistAraSAlini naBastalapattrapAtre kundojjvalapraBa-Ba saMcayaBUriBaktam /
gaNgAtaraNgaGanamAhizadugDadigDaM jagDaM mayA narapate kalikAlakarRa' //
'ABAti te kzitiBftaH kzaRadApraBeyaM nistriMSamAMsalatamAlavanAntaleKA /
indutvizo yuDi haWena tavArikIrtI- rAnIya yatra ramate taruRaH pratApaH' //
kzitiBfta ityatra SlizwaM padam /
paramparitam-
'kiM padmamya ruciM na hanti nayanAnandaM viDatte na vA vfdDiM vA Jazaketanasya kurute nAlokamAtreRa kim /
vaktrendO tava satyayaM yadaparaH SItAMSuraByudgato darpaH syAdamftena cidiha tadapyastyeva bimbADare' //
atra vaktrendurUpaRahetukamaDarAmftasya pIyUzeRa SlizwaSabdaM rUpaRam /
'vidvanmAnasahaMsa vErikamasAsaMkocadItpadyute durgAmArgaRanIlalohita samitsvIkAravESvAnara /
satyaprItiviDAnadakza vijayaprAgBAvaBIma praBo sAmrAjyaM varavIra vatsaraSataM vEriYcamuccEH kriyAH' //
atra tvameva haMsa ityAropaRapUrvako mAnasameva mAnasamityAdyAropa iti SlizwaSabdaM mAlAparamparitam /
'yAmi manovAkkAyEH SaraRaM karuRAtmakaM jagannAKaTam /
janmajarAmaraRArRavataraRataraRqaM harANGriyugam' //
'paryaNko rAjalakzmyA haritamaRimayaH pOruzAbDestaraNgo BragnapratyarTivaMSolvaRavijayakaristyAmadAnAmbupawwaH /
saNgrAmatrAsatAmyanmuralapatiyaSohaMsanIlAmbuvAhaH KaNgaH kzmAsOvidallaH samiti vijayate mAlavAKaRqalasya' //
atra kzmAsOvidalla iti paramparitamapyekadeSavivarti /
evamAdayo 'nye 'pi BedA leSataH sUcitA eva /


--------------------

RuAssC_16/2:

krameReti yaToddeSam /
dvirBAvaH smarakArmukasyetyatra ca vAkyArTaparyAlAcanayendoH smarakArmutvAropapratIteH kuwilatvAdyanekaDarmanimittaM sAdfSyameva saMbanDaH /
indoScEkasya bahava AropA iti mAlArUpakam /
anekasya tu yaTA-
'bAhU bAlamfRAlike kucitawI mARikyaharmyaM rater- muktASElaSilA nitambaPalakaM hAsaH suDAnirJaraH /
vAcaH kokilakUcitAni cikurAScetoBavaScAmaraM tasyAstrastakuraNgaSAvakadfSaH kiM kiM na lokottaram' //
atrAnekezAmanekAropAdrUpakamAlA /
iyaM ca SlezanibanDanApi dfSyate /
yaTA -
'netre puzkarasodare maDumatI vARI vipASA mati- Sceto yAti nadInatAM kalayate SoRatvamasyADaraH /
cAritraM nanu pApasUdanamaho mAmeza tIrTASrayaH snAtuM vAcCati BUpatiH paramitIvozRodakaM vastragati' //
atrAnekezAM SlizwA aneka AropitI iti SlizwArTarUpakamAlA /
ABAtItyatra samAsoktimanye manyanta ityudAharaRAntareRohAhiyate //
yaTA -
'BavatsaMvitpuzpaSriyamanupamAmodamaDurAM samuccinvannAvizayavanarAjIvikasitAm /
BavodyAne BaktyA tava saha viSezollasitayA viharttu vyagraH syAmanusfkatavive kapriyasaKaH' //
BakternAyikAropasyASAbdatvAdeSavivartitvam /
'pUyUzasyADarAmftena SlizwaSabdanirUpaRam' iti leKakakalpito 'yamapapAWo jYeyaH //
aDarAmftasya hi pUyUzeRa nirUpaRamatra sTitam /
ataSca
'aDarAmftasya pIyUzeRa SlizwaSabdanirUpam' iti pAWo grAhyaH /
atra ca pIyUzavadamftaSabdasyADararasAvAcakatvamanye manyanta ityudArahaRAntaramudAhriyate /
yaTA-
'alOkikamahAlokaprakASitajagattraya /
stUyate deva sadvaMSamuktAratnaM na kErBavAn' //
atra muktAratnamittayaropapUrvako vaMSa eva vaMSa ityAropa iti SlizwaSabdaM kevalaparamparitam /
vidvadityAdo haMsarUpaRAmahAtmyAnmAnasarUpeReti paramparitam /
evamarRavarUpaRA taraRqAropasya heturiti paramparitam /
paryaNka ityatrEkasya bahava AropA iti mAlAparamparitam /
anekasya tu yaTA-
'SrIH SrIH DaroraHsTalaKenduleKA SrIkaRWakaRWABratiqicca gOrI /
SakrAkzipaSvAkararAjahaMsI SacI ca vo yacCratu maNgalAni' //
atra bahUnAmanekAropAtparamparitamAlA /
evamAdaya iti /
paramparitamapyekadeSavivartIttyevaMprakAraH /
sUcitA iti /
etatpradarSanAdeva /
tataSca sAvayavaM dviviDamapi SlizwaM dfSyate /
tatra samastavastuvizayaM yaTA-
'vihaQantoWWadalOqaM PurantAkArabahalakesarapaaram /
paharisacandAloe hasiaM kumueRa surahiganDoggAram' //
[setubanDe 416] ('viGawamAnOzWadalapuwaM sPuraddantAkArabahalakesaraprakaram /
praharzacandrAloke hasitaM kumudena suraBiganDodgAram') //
atra kumudasya Slizwatvam /
ekadeSavivarti yaTA-
'yattArAmOktikArDaprakarapulakitaM candrikAcandanAmBo- digDaM satparzihastasTitakarakapayoDOtamAkASaliNgam /
toyADAre pratIci cyutavati dinakfdvimbanirmAlyapadme tasyArcARqarIkaM vyaDita himakaraM satvaraM mUrDni kAlaH' //
atra kAlavizaye pUjakAdirAropyamARo na SAbda ityekadeSavivartitvam /
toyADArasya samudranirmAlyodakaBARqavAcakatvAkatvAcCrilazwatvam /


--------------------

RuAssC_16/2a:

kvaciccABedameva draQayituM virzAyaRo nizeDapUrvamAropyamARatvena tadIyasya vA BedahetorDarmasya hAnikalpanenADikyena vA dfQAropatvenApIdaM dfSyate /
krameRa yaTA -
'kalipriyA SaScadapAlitAvajYAM gurujYAtizu darSayantI /
jAyA nijA yA nanu sEva kftyA kftyA na kftyA saralasya DArmeH' //
atra kftyA nizeDapUrvaM jAyAyAmAropitA /
tannizeDena hi jAyAyA kftyayA dAQaryena sAmyaM pratIyate /
kftyA taTA na svakarmaRi vyApriyate yaTeyaM tatkarmaRIti hyatra vAkyArTaH /
atra ca yadanye viSezAlaNkAramAhustadaBedAlaNkAranirAkaRAdeva nirAkftamiti na punarAyasyate /
hAnyAyaTA -
'vanecarARAM vanitAsaKAnAM darIgfhotsaNganizaktaBAsaH /
Bavanti yatrEzaDayo rajanyAmatElapUrAH suratapradIpaH' //
atrAtElapUreRa hAnakalpanam /
ADikyena yaTA-
'turIyo hyeza meDyo 'gnirAmnAyaH paYcamo 'pi vA /
api vA jaNgamaM tIrTaM Darmo vA mUrtisaMcaraH' //
atra turIyatvAderDarmasyADikyam /
'dfQataranibadDamuzweH kozanizaRRasya sahajamalinasya /
kfpaRasya kfpARasya ca kevalamAkArato BedaH' //
ityatrApi dfQaropameva rUpakaM jYeyam /
atra hi kfpARasyeti samuccIyamAnatvenanirdeSAcCrAbdasyAropasyApratIterapyAkAramAtreRa BedasyoktervAkyArTaparyAlocanamAhAtmyAtvariSizwasamastaDarmAntarasadBAvAByanujYAnApyaryavasAne dAQaryena vizayavizayiRoraBedapratipattiH /
sEva ca rUpakasatattvamiti pUrvamevoktam /
anye 'pi BedAH svayamevAByahyodAhAryAH /


__________


RuAss_16/3:


idaM vEDarmyeRApi dfSyate /
yaTA-
'sOjanyAmbumarusTalI sucaritAleKyadyuBittirguRa- jyotsnAkfzRacaturdaSI saralatayogaSvapucCacCawA /
yErezApi durASayA kaliyuge rAjAvalI sevitA tezAM SUlini BaktimAtrasulaBe sevA kiyatkOSalam' //
atra cAropyamARasya DarmitvAdAvizwaliNgasaMKyAtve 'pi kvacitsvato 'saMBavatsaMKyAyogasyApi vizayasaMKyAtvam pratyekamAropAt /
yaTA - 'kvacijjawAvalkalAvalambinaH kapolA dAvAgrayaH' ityAdO /
na hi kapilamunerbahutvam /
'BramimaratimalasahfdayatAM pralayaM mUrcCe tamaH SarIrasAdam /
maraRaM ca jaladaBujagajaM prasahya kurute vizaM viyoginInAm' //
ityatra niyatasaMKyAkakAryaviSezotTApito garalArTapraBAvito vizaSabde Sleza eva /
jaladaBujagajamiti rUpakasADakamiti pUrve sidDatvABAvAnna tannicanvanaM vizaSabde SlizwaSabdaM paramparitamiti Sleza evAtretyAhuH /


--------------------

RuAssC_16/3:

vEDarmyeRApIti /
na kevalaM sADarmyeRetyarTaH /
asya ca vicCittiviSezAntaraM darSayitumAha-atretyAdi /
AvizwaliNgatve 'pItyanena DarmiRaH svarUpamAtraparyavasitatve 'pi DarmyantarasaMbanDinaH saMKyAtmano DarmAntarasyApi svIkAra ityAveditam /
asaMBavatsaMKyAyogatyeti /
yadyapyekAdivyavahArahetuH saMKyeti nItyA ekasminnapi dravye tadyogaH saMBavati taTApyanekadravyavartitvAdyaBiprAyeREtaduktam /
pratyekamAropAditi ayamagniH kapilo 'yamagniH kapila ityevaMrUpAt /
ataScAropyamARasya kfpilamunerbahutvAyogAdvizayasaMKyatvam /
SlizwatAnibanDanasya paramparitasya SlezAdvElakzaRyaM dyotayitumAha-Bramimiti /
praBAvita iti /
praTamameva pratItigAcarIkfta ityarTaH /


--------------------

RuAssC_16/3a:

pUrvaM sidDatvABAvAditi /
rUpakasya SlezahetutvAt /
tannibanDanimiti rUpakanibanDanam /
iti Sabdo hetO /
ataSca Sleza evAtrAlaNkAro na paramparitaM rUpakamityatra tAtparyam /
cintyaM cEtat /
yataH SlezastAvadvAccayordvayoH prakftayoraprakftayoH prakftAprakftayoSca Bavati /
atra ca na dvayoH prakftatvaM nApyaprakftatvam /
varzAsamaye jaladasyeva jalasya varRanIyatvAt /
prakftAprakftayoSca viSezaRasAmya eva Slezo Bavati iha tu viSezyasyApi sAmyamiti SabdaSaktyutTitasya DvanerayaM vizayo na Slezasya /
ataSca nAtra SlezAlaNkAraH /
nApi DvaniH /
jaladaBujagajamiti rUpakamAhAtmyAcCabdaSakyA garalArTasyABiDAnAt /
evamatra SlizwaSabdanibanDanaM [rUpakamevAlaNkAraH] jaladaBujagajamiti rUpakAntareRApi garalArTo yadi pratIyate tatsa DvanervazayaH syAdityuktaMm /
sTite tu jaladaBujagajamiti rUpake tanmAhAtmyAdeva vizaSabde SlizwaSabdanibanDanaM rUpakam /
anyaTA hi jaladaBujagajamiti rUpakaM vyarTaM syAt /
tena vinA hi garalArTaH pratIyatata ityalaM bahunA /


____________________________________________________________


START SUtra 17:


AropyamARasya prakftopayogitve pariRAmaH // RuAss_17 //

AropyamARaM rUpake prakftopayogitvABAvAtprakftoparaYjakatvenEva kevalenAnvayaM Bajate pariRAme tu prakftAtmatayA AropyamARasyopayoga iti prakftamAropyamARarUpatvena pariRamiti /
AgamAnugamavigamaKyAtyaBAvAtsAMKyIyapariRAmavEsakzaRyam /
tasya sAmAnADikaraRyavEyaDikaraRyaprayogAd dvEviDyam /
Adyo yaTA-
'tIrvA BUteSamOlistrajamamaraDunImAtmanAsO tftIya- stasmE sOmitrimEtrImayamupahftavAnAtaraM nAvikAya /
vyAmagrAhyastanIBiH SabarayuvatiBiH kOtukodaYcadakzaM kfcCrAdanvIyamAnastvaritamaya giriM citrakUwaM pratasTe' //
atra sOmittrimEttrI prakftA AropyamARasamAnADikaraRAtararUpatvena pariRatA /
Atarasya mEttrIrUpatayA prakfte upayogAt /
tadatra yaTA samAsoktAvAronyamARaM prakftopayogi taccAropavizayAtmatayA tatra sTitam, ata eva tatra tadvyavahArasamAropaH evamihApi jYeyam, kevalaM tatra vizayasyEva prayogaH, vizayiRo gamyamAnatvAt /
iha tu dvayorapyaBiDAnam, tAdAtmyAt tu tayoH pariRAmitvam /
dvitIyo yaTA-
'aTa paktrimatAmupeyivadBiH sarasErvakrapaTASritErvacoBiH /
kzitiBarturupAyAnaM cakAra praTamaM tatparatasturaNgamAdyEH' //
rAjasaMGawane tUpAyanamucitam /
taccAtra vacorUpamiti vacasAM vyaDikaraRopAyanarUpatvena pariRAmaH /


--------------------

RuAssC_17:

AropyamARasyetyAdi /
AropyAropavizayaBAvasAmye 'pi rUpakAdvElakzaRyaM darSayannetadeva vyAcazwe-AropyamARamityAdinA /
prakftoparaYjakatveneti /
yaduktam-vizayiRA vizayasya rUpavataH kAraRAdrUpakamiti /
prakftAtmatayeti /
prakftANgatayetyarTaH /
upayoga iti /
tena vinA prakftArTasyAnizpatteH /
pariRamatIti /
prakftamaprakftavyavahAraviSizwatayAvatizwate /
prakftasvarUpamAtrAvasTAne prakaraRArTAnizpatteH /
evamatra prakaraRopayogitvABAvAdityAropyamARasyopayoga iti cAnvayavyatirekAByAM prakftopayogitvasyAsADAraRatvaM darSitam /
asADAraRatvasya hi Darmasya tattavyavasTApakatvAllakzaRatvam /
ataSca nAstyevAlaNkArAntarezu prakftayogitvam /
evam-
'ASAsyamanyatpunaruktaBUtaM SreyAMsi sarvARyaDijagmuzaste /
putraM laBasvAtmaguRAnurUpaM BavantamIqyaM BavataH piteva' //
ityatropamAyAm /
'atrAntare sarasvatyavataraRavArtAmiva kaTayitumavatatAra maDyamaM lokamaMSumAlI' ityAdAvutprekzAyAm /
'mandaramehakKohiasasikalahaMsaparia(mu) kvasalilocCraNgam /
maragaasevAlovariRigaRRatu hikkamIRacakkAajuama' //
ityatra ca rUpake taTAnyAlaNkArezvOcityameva nopayogaH /
ocityaM hi sidDasya sataH prakftArTopalamBakaM Bavati /
upayogaH punaH sidDAveva prakftArTahetutAM Bajate ityanayormahAnBedaH /
taTA hi-
'ananvaye ca SabdEkmOcityAdAnuzaNgikam /
asmiMstu lAwAnuprAse sAkzAdeva prayojakam' //
ityatrEkasyEva SabdEkyasyOcityopayogAByAM Beda uktaH /
ataScOcityopayogayorBedaBajAnudBiH sarvatrEva prakftopayogitvamanyEryaduktaM tadayuktam /
tasmAdrUpakAdanya eva pariRAmaH /
iha punaH aprakftArTasya prakftArTAropamantareRa sidDireva na BavatIti prakftopayogitEva jIvitam /
'dAho 'mBaH prasftipacaH pracayavAn bAzpaH praRAlecitaH SvAsAH preNKitadIpradIpalatikAH pARqimni magnaM vapuH /
kiM vAnyatkaTayAmi rAtrimaKilAM tvanBArgavAtAyane hastacCrattranirudDacandramahasastasyAH sTitirvartate' //
atra hi cCratrtAropamantareRa candrAtaparoDa eva na BavatIti tasya prakftopayogitvam /
ataSca prakftamaprakftatayA pariRamatIti pariRAmaH /
yadyevaM tarhi sAMKyIyapariRAmAdasya ko viSeza ityASaNkyaha-AgametyAdi /
'jahadDaramrAntaraM pUrvamupAdatte yadA hyayam /
tattvAdapracyuto DarmI pariRAmaH sa ucyate' //
iti sAMKyIyapariRAmalakzaRam /
mEtrtIrUpatayeti /
mEtryAtmatayetyarTaH /
upayogAditi /
AtaramantareRa taraRAyogAt /
ataSca prakfte yata AtarasyopayogastataSca prakftAyA eva mEtryAstatkAryakAritvAttadvyavahArAropaH /
etadeva dfzwAntamuKenApi pratipAdayati-tadatretyAdinA /
atreti pariRAme /
samAsoktO cAropyamARasya prakftopayuktatvam /
prakftasidDyarTamevAprakftasyAkzepAt /
AropyamARamapi tatra prakftAvacCedakatvena sTitaM na punarAcCAdakatvenetyAha-taccetyAdi /
ata eveti /
AropavizayAtmakatvAdeva /
tatreti samAsoktO /
etadeva prakfte yojayati-evamityAdi /
yadyevaM tarhi samAsoktipariRAmayoH ko viSeza ityASaNkyAha-kevalamityAdi /
tayorityAMBaDIyamAnayordvayoH /
ucitamiti /
upayuktatayeti SezaH /


____________________________________________________________


START SUtra 18:


vizayasya saMdihyamAnatve saMdehaH // RuAss_18 //

'aBedaprADAnye Aropa ityeva /
vizayaH prakfto 'rtaH, yadBittitvenAprakftaH saMdihyate /
aprakfte saMdehe vizayo 'pi saMdihyata eva /
tena prakftAprakftagatatvena kavipratiBotTApite saMdehe saMdehAlaNkAraH' /


--------------------

RuAssC_18:

vizayasyetyAdi /
vizayavizayiRoH saMbanDiSabdatvAdvizayasyoktervizayiRo 'pyAkzepAdatra grahaRam /
tena vizayasya vizayiRaSca saMdehapratItivizayatva sUtrArTaH /
nanu vizayaSabdena vizayiSabdasya saMbanDiSabdatvAdAkzepe 'pi vinA vacanamAkzepamAtrAdvizayiRaH kaTaM saMdihyamAnatA laByata iti cet, na /
aniyatoBayAMSAvalambivimarSarUpatvAdvipayamAtragatatvenAsaMBavAtsaMdehasyAnyaTAnupapattyA vizayiRastatsaMbanDitvaM laByata eveti yaTAsUtritameva jyAyaH /
etadeva viBajya vyAcazwe-vizaya ityAdinA /
yadBittitveneti /
anyaTA hyaprakftasya nirvizayatvamaprantutABiDAnalakzaRo vA dozaH syAditi BAvaH /
tena vizayaBittitayA vipayiRAmeva taTAmAvo BavatItyASaNkyAha-aprakftetyAdi /
vizayo 'pIti /
na kevalaM vizayiRa eva saMdihyamAnatvaM yAvadvizayasyApAtyapiSabdATaH /
tena kvacidvizayiRAmeva saMdihyamAnatve kvacicca vizayavizayiRorapyalaNkAro Bavet /
uBayatrApi sAmAnyalakzaRAnugamAt /
aniyatoBayAMSAvalambI hi vimarSaH saMSayaH /
sa ca vizayiRAmeva Bavati /
vizayavipayiRoreva saMdihyamAnatvAt /
ata eva ca prakftAprakftagatatveneti yaTAsaMBavaM yojyam /
pratiBotyApita iti /
na punaH svarasotyApitaH, sTARurvA puruzo vetyevamAdirUpa ityarTaH /


__________


RuAss_18/1:


sa ca triviDaH /
SudDo niScayagarBo niScayAntaSca /
SudDo yatra saMSaya eva paryavasAnam /
yaTA-
'kiM tAruRyataroriyaM rasaBarodBinnA navA vallarI lIlAprocCalitasya kiM laharikA lAvaRyavArAMniDeH /
udgAQotkalikAvatAM svasamayopanyAsavistramBiRaH kiM sAkzAdupadeSayazwiraTavA devasya SfNgAriRaH' //
niScayagarBo yaH saMSayopakramo niScayamaDyaH saMSayAntaSca /
sa yaTA--
'ayaM mArtaRqaH kiM sa Kalu turagEH satpaBiritaH kfSAnuH kiM sAkzAtprasarati diSo nEza niyatam /
kftAntaH kiM sAkzAnmahizavahano 'sAviti cirAt samalokyAjO tvAM vidaDati vikalpAnpratiBawAH' //
niScayAnto yatra saMSaya upakramo niScaye paryavasAnam /
yaTA--
'induH kiM kva kalaNkaH sarasijametatkimambu kutra gatam /
lalitasavilAsavacanErmuKamiti hariRAkzi niScitaM parataH' //
kacitAropyamARAnAM BinnASrayatvena dfSyate /
yaTA--
'raYjitA nu viviDAstaruSElA nAmitaM tu gaganaM mTagitaM nu /
pUritA nu vizamezu DaritrI saMhftA nu kakuBastimireRa' //
atrAropavizaye timire rAgAdi tarvAdiBinnASrayatvenAropitam /
kecittvaDyavasAyASrayatvena saMdehaprakAramAhuH /
anye tu nuSabdasya saMBAvanAdyotatvAdutprekzAprakAramimamAcakzate /


--------------------

RuAssC_18/1:

etadeva BedatrayaM vivfRvannudAharati-SudDa ityAdi /
atra prakftAyAstanvyAH saMdehapratItivizayatvABAvAdvizayiRAM maYjaryAdInAmeva saMdehaH /
vizayavizayiRoryaTA -
'kiM paNkajaM kimu suDAkarabimbametaktaM vA muKaM klamaharaM madirekzaRAyAH /
yadddaSyate maDukarABakuraNgakAntinetradvayAnukfti kArzRyamamuzya maDye' //
atra klamaharatvAdiH samAno Darmo 'nugAmitvenopAttaH /
kvacidvastuprativastuBAvenApi Bavati yaTA-
'kimidamasitAlikalitaM kamalaM kiM vA muKaM sunIlakacam /
iti saMSete lokastvayi sutanu sarocatIrRAyAm' //
atrAsitatvasunIlatvayoH SudDasAmAnyarUpatvam /
alikacAnAM ca bimbapratibimbaBAvaH /
evaM cAsya sAdfSyanimittatvAtsamAnaDarmAnekaDarmanimittatvena dviBedattvaM na vyAkAryam /
sAdfSyanimittatvenEvAsya saMgrahasidDeH /
vipratapattyAdinimittAntaravaccArutvABAvAcca /
BinnASrayatveneti vEyaDikaraRyena /


--------------------

RuAssC_18/1a:

avOtrapakzantaramAha-kecityAdi /
anena ca saMdehasyADyavasAyamUlatvamapi granTakftEvoktam /
tenADyavasAyASrayo 'pyayaM svarUpahetuPalAnAM saMdihyamAnatvena triDA Bavati /
tatra svarUpasaMdeho yaTA-'raYjitA' ityAdyeva /
yaTA va -
'etattarkaya kEravaklamahare SfNgAradIkzAgurO dikkAntAmukure cakorasuhfdi prOQe tuzAparatvizi /
karpUrEH kimapUri kiM malayajErAlepi kiM pAradE- rakzAli sPawikopalEH kimaGawi dyAvApfTivyorvapuH' //
atra kOmudIDavalimnaH karpUrapUraRAdinADyavasitatvAdaDyavasAyamUlatvam /
hetusaMdeho yaTA -
'divi tvakzaraRAmbujasmftiviDO gAQAvaDAnaspfSAM DanyAnAM prasaranti saMtatatayA ye bAzpaDArABarAH /
kiM te syuScirakAlaBAvitaBavApraSnakriyAvegataH kiM vAsAditamukticandravadanAsaMdarSanAnandataH' //
atrASruhetorAnandasya saMsAraviyogo muktisAMmuKyaM ceti hetudvayamaDyavasitam /
PalasaMdeho yaTA -
'nfttAnte pArijAtaM kimu viGawayituM sprazwumAkASagaNgAM kiMsvidvA candrasUryO kimu vidalayituM ScetaraktAbjabudDaTA /
labDuM nakzatramAlABaraRaBaramuta svargajaM vABiyodDuM dUrodastaH samastastava gaRapatinA svastaye so 'stu hastaH' //
atra kariRo nizpAdanasya viGawanAdiPalamaDyavasitam /
atrEvAdiSabdavannuSabdasya saMBAvanAdyotakatvAtpakzAntaramapi darSayitumAha-anya ityAdi /
ataSca raYjitA ivetyarTaH /
pUrvatrArTe tu nuSabdo vitakaMmAtra evamyAKyeyaH /


____________________________________________________________


START SUtra 19:


sAdfSyAd vastvantarapratItirBrAntimAn // RuAss_19 //

asamyagjYAnatvasADarmyAtsaMdehAnantaramasya lakzaRam /
BrAntiScittaDarmaH /
sa vidyate yasminBaRitiprakAre sa BrAntimAn /
sAdfSyaprayuktA ca BrAntirasya vizayaH /
yaTA-
'ozWe bimbaPalASayAlamalakezUtpAkajambUDiyA karRolaNkftiBAji dAqimaPalaBrAntyA ca SoRe BaRO /
nizpattyA sakfdutpalacCadadfSAmAttaklamAnAM marO rAjangfrjararAjapaYjaraSukEH sadyastfzA mUrcCitam' //
gAQamarmaprahArAdinA tu BrAntirnAsyAlaNkArasya vizayaH /
yaTA--
'dAmodarAGAtacUrRitASezavakzasA /
dfzwaM cARUramallena SatacandraM naBastalam' //
sAdfSyahetukApi BrAntirvicCittyarTe kavipratiBotTApitEva gfhyate,yaTodAhftam, na svarasotTApitA SuktikArajatavat /
evaM sTARurvA syAtpuruzo vA syAditi saMSaye 'pi bodDavyam /


--------------------

RuAssC_19:

asamyagjYAnatvasADarmyAditi na punarAropagarBatvasAjAtyAllakzitamiti BAvaH /
Aropo hi vizayaviziyiRoryugapadekapramAtfvizayIkftatve BavatIti nAropagarBo BramaH kvacidapi saMBavati, SuktikAdInAM SuktikAdirUpatayAvagame rajatAdyaBimAnABAvAt /
nanu BrAntiScittaDarmaH sa yasyAsti sa BrAntimAniti vaktuM nyAyyaM tatkaTamalaNkArasyEtadaBiDAnamityASaNkyAha - BrAntirityAdi /
sa iti BaRitiprakAraH ataSaacAlaNkAre BrAntimacCrabda upacarita iti BAvaH /
sAdfSyaprayukteti /
na tu-
'prAsAde sA paTi paTi ca sA pfzWataH sA puraH sA paryaNke sA diSi diSi ca sA tadviyogAturasya /
haMho cetaH prakftiraparA nAsti te kApi sA sA sA sA sA sA jagati sakale ko 'yamadvEtavAdaH' //
ityatrEkasyA eva parimitAyA api yozito gAQAnurAgahetukaM tanmayatAnusaMDAnaM prAsAdAdAvanekatra yugapatpratItO nimittamiti BrAntimadalaNkAraH /
sa hi prAsAdAdervallaBArUpatvena pratItO syAt /
anyasyAnyarvallaBAtvena pratIyata iti sPuwa evAyaM viSezAlaNkArasya vizayaH /
aTaprAsAdAdAvaBUtAyA api vallaBAyA darSanAd BrAntiriti cet,nEtat /
evaM hyatra BrAntimAtraM syAnnAlaNkAraH /
gAQAnurAgAtmakanimittasAmarTyAtsvarasata eva prAsAdAdAvasatyA api yuvatyAH pratItisamullAsAH /
kavipratiBAnirvartitvABAvAt /
'devamapi harzaM pitfSokavihnalIkftaM SriyaM SApa iti mahIM mahApAtakamiti rAjyaM roga iti BogAnBujagA iti nilayaM niraya ityAdi manyamAnam' ityAdAvapi na BrAntimadalaNkAraH /
tatra SuktikAdirUpatayAvagame rajatAdyaBimAnAnudayAditi samanantaramevoktatvAt /
iha punarvizayarUpAM SriyamavagamyApi SrIharzeRa pitfSokavihvalIkftatvAcCApatvena BAmyata iti vizamAlaNkAro YyAyAn /
'dutuM vAcCati dakziRe 'pi nayane vAmaH karaH kajjalaM BOjaNgaM ca Bujo 'NgadaM GawayituM vAme 'pi vAmetaraH /
itTaM svaM svamaSikzitaM BagavatorarDaM vapuH paSyatoH sADArasmitalAcCitaM diSatu no vaktraM manovAcCitam' //
ityatrApi saMskAra evAlaNkAro na BrAntimAn /
atra hi BagavatyA netradvayAYjanadAnasatatAByAsAdvAmanetrAYjanadAnAnantaraM dakziRanetrAYjanadAnavAsanAnuroDo jAyata iti saMskArasyEva vAkyArTatvam /
aTAtra saMskArapraboDaM vinA tadaBAvAdaYjanadAnanEtat /
pratyutAtra hi BagavadarDasya taTAtvenEvAvagamAdaYjanasaMskAro na prarohamupAgata iti kArasyEva sKaladgatitvAttatkArTasya BramasyotpAda eva na saMBavatIti na BrAntimato 'vakASaH /
praruQa eva hi saMskAro BramaH /
svAtmamAtrAvasTitastu saMskArAlaNkAraH /
ata eva dAtuM vAcCratItyuktam /
evaM cAtra netradvayAbjanadAnasatatAByAsahetukaH saMskAra eva pratIyate na tu tannimittako 'pi BramaH paramaH /
parameSvarArDasya taTAtvenEvAvagamAttadganDasyApyaBAvAt /
ata evASikzitaM smitalAcCitaM cetyuktam /
avAntara evAnayorviSezo 'laNkAraBAzya evokta iti tata evAnusartavya iti /
evaM casAdfSyanimittEvaBrAntiralaNkAravizayo na nimittAntarotTApiteti na lakzaRasyAvyApakatvaM vAcyam /
evaM sAdfSyanimittakatvAdasya sADAraRaDarmasyApi trayI gatiH /
tatrAnugAmitA yaTA-
'nIlotpalamiti BrAntyA vikAsitavilocanam /
anuDAvati mugDAkzi paSya mugDo maDuvrataH' //
atra vikAsityanugAmitvena nirdizwo DarmaH /
SudDasAmAnyarUpatvaM tu yaTA -
'ayamahimarucirBajanpratIcIM kupitavallImuKatuRqAmrabimbaH /
jalaniDimakarE rudIkzyate drANnavaruDirAruRamAMsapiRqaloBAt' //
atra tAmratvAruRatvayoH SudDasAmAnyarUpatvam /
bimbapratibimbaBAvo yaTA -
'pusiA kaRRAharaRendaRIlakiraRAhaA sasimaUhA /
mARiRivaaRammi sakajjalaM susaNkAe dEeRa' //
('procCitAH karRABaraRendranIlakiraRAhftAH SaSimayUKA- /
mAninIvadane sakajjalASruSaNkayA dayitena') //
atra sakajjalatvendralakiraRAhatatvayorbimbaBAvaH /
sAdfSyanimittakatvameva cAsya draQayituM pratyudAharati-gAQetyAdinA /
sAdfSyanimittakatve 'pi kavipratiBotTApitEva BrAntirasyEva vizayo na punarvAstavItyAha-sAdfSyetyAdi /
udAhftamiti /
ozWebimbaPalASayetyAdi /
etadeva saMdehe 'pi yojayati-evamityAdi /
saMSaya iti /
arTAdAropagarBa eva /
tatrEva hyasya sAdfSyaM nimittam /
aDyavasAyamUle hi saMdehe sAdfSyAtsambanDAntarAdvA vizayavizayiRoH saMdihyamAnatvaM syAt yaTodAhftaM prAk /
evamAropagarBatva eva sAdfSyaM vinA nAyamalaNkAra ityavagantavyam /
tasmAdaviSezeREva sADarmyaM vihAyApi nimittAntaramavasambya nAsyAlaNkAratvaM vAcyam /
sAdfSye 'pi kavipratiBotTApitasyEvAlaNkAratvaM na punaH svArasikasyeti /


____________________________________________________________


START SUtra 20:


ekasyApi nimittavaSAdanekaDA grahaRamulleKaH // RuAss_20 //

yatrEkaM vastvanekaDA gfhyate sa rUpabAhulyolleKanAdulleKaH /
na cedaM nirnimittamulleKamAtram, api tu nAnAviDaDarmayogitvAKyanimittavaSAdetatkriyate /
tatra rucyarTitvavyutpattayo yaTAyogaM prayojikAH /
taduktam-
'yaTAruci yaTArTitvaM yaTAvyutpatti Bidyate /
ABAso 'pyarTa ekasminnanusaMDAnasADite' //
iti //
yaTA-
'yastapovanamit.i muniBiH kAmAyatanamiti veSyABiH saMgItaSAleti lAsakEH' ityAdi harzacarite SrIkaRWAKyajanapadavarRane /
atra hyeka eva SrIkaRWAKyojanapadastattadguRayogAttapovanAdyanekarUpatayA nirUpitaH /
ruccarTitvavyutpattayaSca prAyaSaH samastavyastA yojayituM Sakyante /
nanvetanmaDye 'vajravaYjaramiti SaraRAgatErasuravivaramiti vAtikEH' ityAdO rUpakAlaNkArayoga iti kaTamayamulleKAlaNkAravizayaH /
satyam /
asti tAvat 'tapovanam' ityAdO rUpakavivikto 'sya vizayaH /
yatra vastutastadrUpatAyAH saMBavaH /
yatra tu rUpakaM vyavasTitaM tatra cediyamapi BaNgiH saMBAvinI tatsaMkaro 'stu /
na tvetAvatAsyABAvaH Sakyate vaktum /
tataSca na dozaH kaScit /
evaM hi tatra vizaye BrAntimadalaNkAro 'stu atadrUpasya tadrUpatApratItinibanDanatvAt /
nEtat /
anEkaDAgrahaRAKyasyApUrvasyAtiSayasyABAvAt, tadDetukatvAccAsyAlaNkArasya /
saMkarapratItistvaNgIkftEva yadyevam, aBede Beda ityevaMrUpAtiSayoktiratrAstu /
nEzA dozaH /
grahItfBedAKyena vizayaviBAgenAnekaDAtvowwaNkanAttasya ca vicCittyantararUpatvAt sarvaTA nAsyAntarBAvaH Sakyakriya iti niScayaH /
yaTA vA- 'RArAaRot ti pariRaavaAhiM sirivallahot ti taruRIhiM /
bAlAhiM uRa kodUhaleRa eme a saccavio' //
('nArAyaRa iti pariRatavayoBiH SrIvallaBa iti taruRIBiH /
bAlABiH panaH kOtUhalena evameva satyApitaH' //)//
evam
'garurvacasi pfTururasi arjuno yaSasi' ityAdAvavaseyam /
iyAMstu viSezaH-pUrvatra grahItfBedenAnekaDAtvolleKaH, iha tu vizayaBedena /
nanvanekaDAtvolleKane gurvAdirUpatayA Sleza iti kaTamalaNkArAntaramatra sTApyate /
satyam /
anekaDAtvanimittaM tu vicCittyantaramatra dfSyate iti tatpratiBotpattihetuH Slezo 'tra syAt /
na tu sarvaTA tadaBAvaH /
ataScAlaNkArAntaraM yadevaMviDe vizaye SlezABAve 'pi vicCittisadBAvaH /
tasmAdevamAdAvulleKa eva SreyAn /
evamalaNkArAntaravicCittyASrayeRApyayamalaNkAro nidarSanIyaH /


--------------------

RuAssC_20:

ekasyApIti /
anekaDA grahaRamiti /
na punaranekaDA kalpanam /
grahaRaM hi svArasikyAmutpAditAyAM ca pratIpattO saMBavati na tu svArasikyAmeva /
yadAhuH -
'ataH SabdAnusaMDAnavanDyaM tadanubanDi vA /
jAtyAdivizayagrAhi sarvaM pratyattamizyate' //
iti //
kalpanaM punaruktAdyaM pratipattyekagAmiti svArasikyAM pratipattO na saMBavatItyuBayatrApi vyApakatvAdyaTAsUtritameva yuktam /
rUpabAhulyeti /
ata evAmuKe vastvantarapratItirastyeva /
anyaTA hyekasyAnekaDAgrahaRameva na syAt /
ata eva cAsya BrAntimadanantarameva lakzaRam /
ekasya ca na svAtantryeRAnekaDAgrahaRam, api tu tatatttprayojanavaSAdityAha-na cedamityAdi /
etaditi /
anekaDA grahaRam ekasyEva nAnAviDaDarmayogina AKaRqyena pratItigocarIBAvAtkaTamekEkaDarmavizayamanekaDAgrahaRaM yuktamityASaNkyAhatatretyAdi /
tatretyanekaDAgrahaRe /
svAtantryeRa vikalpanaM ruciH /
arTakriyABilAzaparatvamarTitvam /
vfdDavyavahAraSaraRatA vyutpattiH /
uktamiti SrIpratyaBijYAyAm /
tattadguRayogAditi viviktatvAdinAnAviDaDarmasaMbanDAt /
manInAM tapovanavizayamarTitvam /
veSyAnAM ca kAmAyatanavizayamarTitvam /
evaM lAsakAnAM tu saMgItaSAlavizayA vyutpattirarTitvaYca /
prAyaSa iti anena ruciratra nAstIti sUcitam /
nanu yo 'yaM SrIkaRWAKyajanapadavarRanagranTaKaRqa udAharaRAtvenAnItastatrAlaNkArAntarasaMbanDo 'pyastIti kaTametadvizaya evotyAha-nanvityAdinA /
etadevAByupagamya prativiDatte-satyaBityAdinA /
tAvacCrabdo rUpakABAvavipratipattidyotanArTam /
tadrUpatAyA iti tapovanAdirUpatAyAH /
atrApi yadanyEravayaviBAvasaMbanDAtsAropAyA lakzaRAyAH sattvAdrapakAlaNkAramASaNkya viviktatvasya cintyatvamuktaM tadayuktam /
avayavAvayatriBAvasaMbanDABAvAllakzaRAyA evAsattvAt /
nahi SrIkaRWAKye janapade tapovanamavayavanyAyena kutrApyekadeSe 'sti yattatrAvayavini muniBirAropitam /
kiM tu tattadguRayoginaH SrIkaRWasya viviktatvAditapovanAdiguRamuKena nijanijavAsanAnusAreRArTitvAdinA munipraBftInAmIdfgABAsaH /
aTApi yadyastvatrayavAvayaviBAvavivakzA tallakzaRamAtraM na rUpakam /
tasya lakzaRAparamArTatve 'pi vizayasya rUpavataH karaRAdalaNkAratvam /
anyaTA tu lakzaRAmAtrameva /
nahi lakzaRApi rUpakaparamArTA /
iha ca tapovanAdyAropeRAropavizayasya nAtiSayaH kaScit /
vastuta eva tadrUpatAyAH saMBavAt /
ataSca sTita evAtra rUpakavivikto 'sya vizayaH, na kevalamanyAlaNkAravivikto 'yamevAsyavizayo yAvade yatrApi rUpakAlaNkArayogo 'sti tatrApyayaM saMBavatyeveti darSayitumAha-yatretyAdi /
iyamapiBaNgiriti ekasyAnekaDAgrahaRarUpA /
etAvateti rUpakaprayogamAtreRa /
tataSceti rUpakolleKayoH saMkarAt /
nanu yatra rUpakayogo nAstitadalaNkArAntarayogaH saMBavatItyAha-evaM hItyAdi /
atadrUpasyeti /
atapovanarUpasyApi tapovanarUpatvopanibanDanAt /
atasmiMstadgrahe BramEtyetadeva hi Bramasatattvam /
apUrvasyeti BrAntimadasaMBavinaH /
tadDetukatvAditi anekaDAgrahaRAKyAtiSayanimittakatvAt /
yadi cAtra BrAntimAnapyasti tattena sahASya saMkara evAstvityAha-saMkaretyAdi /
yadyevamiti /
BrAntimAnapyasti tattena sahAsya saMkara evAstvityAha-saMkaretyAdi /
yadyevamiti /
BrAntimato 'sya viSezastena sahAsya saMkaro vetyarTaH /
eza iti atiSayoktisadBAvaH /
tastEti grahItfBedAlyatya viBAgasya /
vicCittyantaratvameva hi sarvezAmalaNkArARAM BedahetuH /
tadevaM tattacCrakkAnirAsapUrvamamumeva sidDAntIkftya punarapyudAharati-RApAaRo ttIti /
atra ca nArAyaRatvAdyulleKanevfdDApraBftInAM yaTAkrama vyuptattyarTavAcitvAt /
tatpratiBottpattiheturiti /
SlezamantareRAtrAlleKAnizpatteH /
tadaBAva iti, ulleKABAvaH /
ataSteti, SlezAbAve 'pyetaddicCittisaMBavAt /
evaMviDa iti vizayaBedarUpe /
tattu yaTA-
'savrIqA dayitAnane sakaruRA mAtaNgacarmAmbare satrAsA Bujage savismayarasA candre 'mftasyandini /
serzyA jahvasutAvalokanaviDO dInA kapAlodare pArvatyA navasaMgamapraRayinI dfzwiH SivAyAstu vaH' //
atrEkasyA eva dfzwestattadvizayaBedena nAnAtvolleKanam /


--------------------

RuAssC_20a:

tadayaM /
dviprakAro 'pi rUpakAdyASrayavadanyAlaNkArASrayo 'pi saMBavatItyAha-evamalaNkArAntaretyAdi /
tatrAdyaH prakAraH saMdehASrayo yaTA-
'kiM BAnuH kimu citraBAnuriti yaM niScinvate vEriRaH kiM cintAmaRireza kalpaviwapI kiM veti cASAgatAH /
kiM puzpAkara eza puzpaviSiKaH kiM veti rAmAjanaH kiM rAmaH kimu jAmadagnya iti vA yaM Danvino manvate' //
atrAkasyEva saMdihyamAnAnekaDAtvolleKanam /
atiSayoktyASrayaScAyameva yaTA-
'vajraM sOrAjyasAkzI parikalitamahAH SaktimArdrAparADo daRqaM KaqgaM ripustrIprasaBaharaRavitkUpavApyAdidfSvA /
pASAM pARAvapaSyanDvajamapi balavitkozavedI gadAM ca svAcCrandyajYastriSUlaM liKati karatale deva citrAkfteste' //
atra tvamedendra ityAdyatiSayoktyA lokapAlABedo rAjYa upalaByate ityekasyAnekaDAtvolleKanam /
vizayaBedena ca rUpakASrayo yaTA-
'mUrGnyadreDarturAgastaruzu kisalayaM vidrumODaH samudre diNmAtaNgottamANgezvaBinavanihitaH sAndrasindUrareRuH /
sImni vyognaSca henmaH suraSiKariBuvo jAyate yaH prakASaH SoRimnAsO KarAMSoruzasi diSatu vaH Sarma raSmipratAnaH' //
atrEkasyEva vizayaBedena rUpakASrayaM nAnAtvam /
'kArakAntara' ityapapAWaH /
prakftekArakavicCrittyASrayasyEvAnuktatvAt /
ayaM svarUpahetuPalolleKanarUpatvAttriDA /
tatra svarUpolleKaH samanantaramevodAhftaH /
hetUllekastu yaTA -
'sargahetoH sadA DarmaH sTitihantorapi prajAH /
dvizaH saMhArahetoSca vidustvAM jAtamAtmanaH' //
atrEkasyEva janmano hetUnAmanekaDAtvolleKanam /
PalolloKastu yaTA -
'DarmAyEva vidanti pArTiva yaTASAstraM prajAH pAlitA arTAyEva ca jAnate 'ntaravidaH kozEkadeSatya ye /
kAmAyEva kftArTatAmupagatA nArTaSca niScinvate mokzAyEva ca veda janma BavataH kaScidvipaScijjanaH' //
atrEkasyEva janmanaH PalAnAmanekaDAtvolleKanam' /


____________________________________________________________


START SUtra 21:


vizayasyApahnave 'pahnutiH // RuAss_21 //

vastvantarapratItirityeva prakrAntApahnavavEDarmyeRedamucyate /
AropaprastAvAdAropavizayApahnutAvAropyamARapratItAvapahnutyAKyo 'laMNkAraH /
tasya ca trayI banDacCAyA, apahnavapUrvaka AropaH, AropapUrvako 'pahnavaH /
CalAdiSabdErasatyatvapratipAdakErvApahnavanirdeSaH /
pUrvoktaBedadvaye vAkyaBedaH /
tftIyaBede tvekavAkyatvam /
Adyo yaTA--
'yadetaccandrAntarjaladalavalIlAM prakurute tadAcazwe lokaH SaSaka iti no mAM prati taTA /
ahaM tvinduM manye tvadarivirahAkrAntataruRI kawAkzolkApAtavraRakiRakalaNkANkitatanum' //
atrEndavasya SaSasyApahnave upakzitpe SaSakaprativastukiRavata indorAropo nAnvayaGawanAM puzyatIti na niravadyam /
tattu yaTA 'pUrRendoH paripozakAntavapuzaH sPArapraBABAsvaraM nedaM maRqalamaByayudeni gaganABoge jigIzorjagat /
BArasyocCritamAtapatramaDunA pARqupradezaSriyA mAnonnadDajanABimAnadalanodyogEkahevAkinaH' //
dvitIyo yaTA-
'vilasadamaranArInetranIlAbjazaRqA- nyaDivasati sadA yaH saMyamADaHkftAni /
na tu rucirakalApe vartate yo mayUre vitaratu sa kumAro brahmacaryaSriyaM vaH' //
tftIyo yaTA--
'ud BrAntojJitagehagUrjaravaDUkampAkuloccEH kuca- preNKolAmalahAravallivilanmuktAPalacCaJanA /
sArDaM tvadripuBistvadIyaSasAM SUnye marO DAvatAM BrazwaM rAjamfgANkaM! kundamukulasTUlEH SramAmBaHkaREH' //
atra SUnya ityasya sTAne manyeSabdaprayoge sApahnavotprekzA ittayapi sTApayizyate, ' ahaM tvinduM manye ' iti tu vAkyaBede manyeSabdaprayogenotprekzeti ca vakzyate /
etasminnapi Bedo 'pahnavAropayoH pOrvAparyaprayogaviparyaye BedadvayaM sadapi na pUrvavaccitratAvahamiti na Bedatvena gaRitam /
tatrApahnuvapUrvake Arope nirantaramudAhftam /
AropapUrvake tvapahnave yaTA--
'jyotsnABasmacCuraRaDavalA biBratI tArakAsTI nyantarDAnavyasanarasikA kAtrikApAlikIyam /
dvIpAddvIpaM Bramati daDatI candramudAkApAne nyastaM sidDAYjanaparimalaM lAYcanasya cCalena' //
kacitpunarasatyatvaM vastvantararUpatABiDAyi-vapuH-SabdAdinibanDanaM yaTA-
'amuzmiMllAvaRyAmftasarasi nUnaM mfgadfSaH smaraH SarvapluzwaH pfTujaGanaBAge nipatitaH /
yadaNgANgArARAM praSamapiSunA nABikuhare KiKA DUmasyeyaM pariRamati romAvalivapuH' //
iti /


--------------------

RuAssC_21:

vizayasyetyAdi /
vastvantareti /
BrAntimatAM'nuvartata iti SezaH /
ata eva kecana maRqUkaplutinyAyenAnuvartanasyAnucitatvAd BrAntimadanantaramapahnutirgranTakftA lakzitA ulleKaScatiSayoktyanantaramiti granTaM viparyAsitavantaH /
na cEtat /
yata ulleKastAvadatiSayoktyanantaraM granTakftA na lakzitaH /
yadvakzyati-'evamaDyavasAyASrayeRAlaNkAradvayamuktvA gamyamAnOpamyASrayA alaNkArA idAnImucyante /
tatrApi padArTavAkyArTagatatvena tezAM dvEviDyE'pi padArTagatamalaNkAradvayaM krameRocyate' iti /
tasmAdvastvantarapratIterBAvAdBrAntimadanantaramevAsya granTakftA lakzaRaM kftam /
ata eva colleKe 'pi tatsaMBavAdvastvantarapratIternirantaramevAnuvartanAdihEvAsyA lakzaRamucitamiti yaTAsTita eva granTaH sADuH /
yadyevaM tarDulleKApahlatyorihEva viparyayeRa kiM na lakzaRaM kftamityASaNkyAha-prakrAntetyAdi /
idamityapahnutilakzaRam /
tadevavyAcazwe - AripetyAdinA /
vizayasyApahnavevizayiRo 'nyasya viDirityarTaH /
tena-
'na vizaM vizamityAhurbrahyastvaM vizamucyate /
vizamekAkinaM hanti brahmasvaM tu sasaMtatim' //
ityatra vizayasya nizeDapUrvaM brahmasvavizaya AropyamARatvAd dfQAropaM rUpakameva nApahnutiH /
apahnuterhi nizeDyavizayaBittitayEvAnyasya vizayiRo viDAnaM lakzaRam /
atra tu nizeDyasyEva vizasya brahmasvavizaye AropyamARatvAdviDAnam /
aTa
'atra muKyasya vizasya nizeDeAropyamARatvAt brahmasvavizasya gORasya viDAnam' - [alaNkAraratnAkare pf.42] iti cet, tatra brahyasvavizasya gORasya viDAnamiti BaRiteH kor'TaH /
kiM brahmasyeti /
tatra nAdyaH pakzaH /
vizAdinyAyena brahmasvavizAtmanaH kasyacidvastuno bahirasaMBavAt /
tatrApyasya brahmasvaM vizaM ceti na BedenoktiH syAt /
nApi gORatA svArTa eva pravftteH /
anyadanyatra vartamAnAM gORamityucyate /
na cAtra brahmasvavizamanyatra kutracidvartate yenAsya gORatA syAt /
evaM dvitIye 'pi pakze na gORatvaM yuktam /
nApyatroBayaviDiH /
brahmasvavfttyaBAvAnmuKyArTabADAdguRezu vartanAt /
tftIye 'pi na gORasya sato vizasya viDAnam /
brahmasvavfttyaBAvAnmuKaayArTabADADAdguRezu vartanAt vihitasya tastaya gORatvAt /
evaM brahmasvatya dAQaryena vizasAByapratItipratipipAdayizayA tatra nizeDapUrvaM vizamAropitamiti dfQAropameva rUpakaM yuktam /
na brahmasvaM vizamidamiti punarucyamAne 'pahnutiH syAt /
tasmAt 'muKyasya ve' tyapAsta vizayasyApahnuve 'nyaviDirapahnutirityeva lakzaRaM kAryam /

--------------------
RuAssC_21a:

tasyetyapahnutyAKyasyAlaNkArasya /
vAkyaBeda iti ekavAkyamiti cAnena yaTAsaMBavaM Bedatrayasya svarUpanirdeSaH kftaH /
na niravadyamiti /
yaToktakramanirvAhABAvAt /
ata evodAharaRAntaramAha-pUrRendorityAdi /
manyeSabdasya prayoga iti saMBAvanAdyotakatvAt /
notprekzeti /
sADyavasAyAdyutprekzAsAmagrayaBAvAt /
vakzyata iti /
utprekzAyAm /
tayA cAsyA ivAdiSabdavanmanyeSabdo 'pi pratipAdakaH /
kintUtprekzAsAmagrayaBAve manyeSabdaprayogo vitarkameva pratipAdayatIti /
ataScAtra 'avAtpaH prAgalByam-ityAdAvapahnatyatudAharaRatvamaBidaDataHsamAne 'pi nyAye 'no mAM prati taTA' ityanena SaSakapakzasya nirAkftatvAdanyasyAnyarUpatayA saMBAvanAyA aBAvAn manya-ityanena kiRapakzasyEva niScitatvAdatiSayoktitvameveti manyante (alaNkAraratnakarakArAdayaH) /
tezAM pUrvAparavicArakuSalAnAM kimaBidaDmaH /
evamanyEratrAnyatra codAharaRAdO bahuprakAraM sKalitaM tat punargrunTavistararaBayAd,asmaddarSanadattdUzaRodBaraRasyEva pratiGajYAtatvAt,asmABiH pratipadyena na dUzitam /


--------------------

RuAssC_21b:

etasminniti CalAdiSabdapratipAdye /
saMBAvamAtraM punardarSayitumetadudAhftam /
vastvantararUpatABiDAyIti /
vapuHSabdasya SarIrArTABiDAyitvAt /
atra punarupamAnasyopameyarUpatApariRatO pariRAma iti pariRamAlaNkAratvaM syAt /
iha punaH SarvapluzwamadananipatanAnumApakatvena romAvalyapahnave DUmaSiKAyA evaM prADAnyaM vivakzitamiti na pariRAmaH nApi rUpakam /
vyAjArTaparyavasAyivapuH SabdabalAdAropavizayApahnutAvAropyamARasya pratIteH /
AropavizayAnapahnave hi rUpakamiti pUrvamevoktam /
aTAtrApi BinnayoH sAmAnADiKaraRyAyogAdekatarasya nizeDaprAtpavAropyamARasya ca nizeDAnupapatterAropavizayasyEva paryavasAne nizeDaH pratIyata iti cet, nEtat /
atra hi muKAdO candrAdervftyaBAvAd bADitaH saMScandrArTaH svAtmasahacAriRo guRAMllakzayati na tu muKAdervizayasya nizeDaH pratIyate /
muKaSabdAdeH svArTa eva pravftteH /
paryavasAne hyatra muKAdi candradiguRavizizwaM pratIyate /
na tu muKAderbADaH /
na muKamityevamAdeH pratyavamarSABAvAt /
nApi nidarSanA /
saMbanDaviGawanAdyaBAvAt /


--------------------

RuAssC_21c:

AdiSabdAcca tftIyayApi kvacidasatyatvaM pratipAdyate /
yaTA-
'madDAhvorvyavahAramujJatu latA kaRWasTale tAvake mA kArzIratisAhasaM priyatame dAsastava prARiti /
nItA vfdDimamI tvayEva kusumErbAzpAyamARA drumA gfhRanti kzurikAmivAlipawalavyAjena pASacCide' //
atra kusumEriti tftIyayApahRavanibanDanam /
AropagarBatvAcceyaM sAdfSyAdvA Bavati saMbanDAntarAdvA /
sAdfSye 'pyasyAH sADAraRaDarmasya trayI gatiH /
tatrAnugAmitA yaTA-
'taruRatamAlakomalakomalImasametadayaM kalayati candramAH kila kalaNkamiti bruvate /
' tadanftameva nirdayaviDuntudadantapadavraRavivaropadarSitamidaM hi viBAti naBaH //
atra tamAlamalImasatvamanugAmitvenopAttam /
SudDasAmAnya rUpatvaM yaTA-
'aya surendropavanAdDaritrIM sa pArijAto hariRopanItaH /
na prAtito 'yaM sumanaH pravarhaH kaSmIradeSodBavatABimAnam' //
atrApanayanaprApaRayoH SuDdasAmAnyarUpatvam /
bimbapratibimbaBAvo yaTA -
'na syotsmABaraRaM naBo na militacCAyApaTo vAmbudo no tArAprakAro na cedamamftajyotizmato maRqalam /
kzIrakzoBamayo 'pyapAMniDirasO netrAhinA mandaraH pfkto 'yaM maRipUga eza kalaSaScAyaM suDAnirJaraH' //
atra jyotsnABaraRatvasya kzIrakzoBamayatvaM pratibimbatvena nirdizwam /
saMbanDAntarAdyaTA-
'helodaYcanmalayapavanAqambareRAkulAsu preNKAkeliM kamapi BajatAM cftaSAKAlatAsu /
vAcAlatvaM nanu yadaBavat kAnane kokilAnAM mOnitvaM tatpaTikahariRIlocanAnAM vabalga' //
atra kokilavAcAlatvasya kAraRasya nizeDe paTikastrAmOnitvasya kAryasya viDiH /
evamAropagarBeyaM saprapaYcaM darSitA /
aDyavasAyagarBA punardarSyate yaTA-
'na lakzmIsOdaryAnna ca suraSaraRyIkftasurA- suDAdijyezWatvAnna mukuwamaRitvAdBagavataH /
yadevaM bAlendordiSi vidiSi vandyatvamuditaM sPuwaM tvetatkAntAmuKakamaladAsyAdupanatam' //
atra vandyatvasya praBAvAdihetukatve nigIrya hetvantaramaDyavasitam /
yaTA vA-
'kalABistfptyarTaM surapitfnfRAM paYcadaSaBiH suDAsUtirdevaH pratidinamudetItyatasadidam /
pariBrAmyatyeza pratiPalanamAsAdya BavatI- kapolAntaryuktyA tvadaDarasuDAsaMgrahaparaH' //
atrodayAdO tattadrASyupaBogalakzaRaM nimittaM nigIrya tatPalaBUtaM nimittAntaramaDyavasitam /


--------------------

RuAssC_21d:

etadupasaMharannanyadavatArayati /
evamityAdi /


____________________________________________________________


START SUtra 22:


evamaBedaprADAnye AropagarBAnalaNkArAMllakzayitvA aDyavasAyagarBAMllukzayati- tatra


aDyavasAye vyApAraprADAnye utprekzA // RuAss_22 //

vizayanigaraRenABedapratipattirvizayiRo 'DyavasAyaH /


--------------------

RuAssC_22:

AropagarBAniti /
atrADyavasAyagarBatvasyApi vidyamAnatvAnmallagrAma ityAdivadAropagarBasya prADAnyAdevaM vyapadeSaH /
tatra tAvadutprekzAM lakzayati-aDyavasAya ityAdi /


--------------------

RuAssC_22a:

aDyavasAya iti na punaH saMdeha iti /
iha hi niScayAniSyayarUpatvena pratyayAnAM dvEviDyam /
niScayaScArTAvyaBicArI samyak,amyak,anyaTA tvasamyagiti Bedo na grAhyaH /
pratItivfttimAtrasyEveha vicArayitumupakrAntatvAt /
tasya ca prAmARyavicAre upayogAt /
aniScayaSca saMSayatarkarUpatvena dviviDaH /
ataScAniScitaM ca saMdagDameveti na vAcyam /
tarkAtmanaH saMBAvanApratyayasyApyaniScayAtmakatve sadigDatvABAvAt /
utprekzA saMBAvanAdiSabdABiDeyatarkaMpratItimUleti nAsyAH saMdehamUlatvam /
tasya BinnalakzaRatvAt /
aTAnavaDAraRaGajYAnaM saMSayEtyanavaDAraRajYAnatvAviSezAtsaMSayAnnArTAntarABAvastarkasyetyasyAH saMSayamUlatvamiti cet, nOtat /
anavaDAraRajYAnatvAviSeze 'ri saMSatarkayoBiMnnarUpatvAt /
taTAhi-sTARurvA puruzo veti sAmAnyena pakzadvayolleKaH saMSayaH /
puruzeRAnena BavitavyamityekatarapakzAnukUlakAraRadarSanena pakzAntarabADanamiva tarkaH /
puruza evAyamiti pakzAntarAsaMsparSenEkatarapakzanirRayo niScaya ityasti sahfdayasAkzikaM pratyayAnAM trEviDyam /
bAQamastyeva pratyayAnAM trEviDyam,kiM tvanavaDAraRajYAnatvAviSezAt saSayaprakArastarkaM iti cet,nOtat /
evaM hyasamyagjYAnatvAviSezAd Bramo 'pi saMSayaprakAraH syAt /
arTaniScayAniScayasvaBAvatvAdinA astyanayorviSeza iti cet,iha punarnAstyatra kiM pramARam /
saMSayo hyaniyatoBayAMSAvalambitvenodeti,tarkaH punaraMSAntarabADanenetra vAhakelidarSanAdyanukUlakAraROcityAdaMSAntarAvalambanena cetyastyanayorviSezaH /
deSAntare hi yaTA sparDamAna eva sTARupakza Aste na taTA vAhakeliBUmO,api tu SiTilIBavati,saMBavatpramAdatvAcca sarvAtmanA na nivartata iti ata eva niScayaH sADakapramARABAve 'pyasyopapattaH /
nahi sarvAtmanA na nivartata iti ata eva niScayaH sADakapramARABAve 'pyasyopapattaH /
nahi pratipakzabADAdeva niScayo Bavati /
sADAkabADakapramARasadBAvena tadutpAdAt /
tenAniyatoBayapakzAvalambI kiMsviditi vimarSaH sadehaH /
ekatarapakzAvalambI tu tarka iti /
aTa kAsya 'PalasyopAyaviSezaH ' ityekatarapakzAvalambenApi saMdehaH saMBavatIti cet,nEtat /
kimaTanAniyatapakzAntarasvIkArAdekatarapakzAvalambanasyApratizWAnAt /
bAhyAlIdarSanAcca yaTA puruzaviSezAH smaraRapaTaM samavataranti na taTA sTARuviSezA ityuBayaviSezasmaraRajanmanaH saMdehAdekataraviSezasmaraRajanmA viSizyate tarka ityAdyavAntaramatigahanamanayorantiBedasADanaM tatpunaH prakftAnupayogAdiha noktam /
tena saMdehaniScayAntarAlavatIM tAndvalakzaRaH saMBAvanApratyayastriSaNkuriva lambamAno 'vaSyAByupagantavyaH /


--------------------

RuAssC_22b:

evamapyaniScayAtmakasaMBAvanApratyayamUlatvAdutprekzAyAH kaTamaDyavasAyamUlatvam /
tasya hi vizayanigaraRaM vizayiniScayaSca svarUpam /
na cAtrEkamapi saMBavati /
vizayopAdAnAnniScayABAvAcceti /
atrocyate - iha dviDAstyaDyavasAyaH-svArasika utpAditaSca /
tatra svArasike vizayAnavagata eva nimittam tatsAmarTyAtsvarasata eva vizayipratIterullAsAt /
na hyavagataSuktikAsvarUpanya pramAtuH kadAcidapi rajatamidamiti pratyayotpAdaH syAt /
itaratra tu vizayamavagamyapi tadantaHkAreRa pratipattO svAtmaparatantravikalpabalAd vizayapratipattimutpAdayet /
jAnAna eva hi vizayiviviktaM vizayaM tatra prayojanaparagatA svArasikyeva taTAviDA pratipattirvaktrAnUdyate na tUtpAdyate /
yadAhuH-
'pramAtrantaraDIrBAntirUpA yasminnanUdyate /
sa BrAntimAn' iti /
svArasikatvaM punaratra kavipratiBAnirvatitamevezwam /
anyaTA hi BrAntimAtraM syAditi pUrvamevoktam /
itarastUtprekzAvizayaH /
sa ca dviviDaH-sidDaH sADyaSca /
sidDo yatra vizayasyAnupAttatayA nigIrRatvAdaDyavasitaprADAnyam /
siDyo yatrevAdyupAdAnAtsaMBAvanApratyayAtmakatvAdvizayasya nigIrRatvAdaDyavasitaprADAnyam /
sADyo yatrevAdyupAdAnAtsaMBAvanApratyayAtmakatvAdvizayasya nigIryatvAdaDyavasitaprADAnyam /
sADyo yatrevAdyupAdAnAntsaMBAvanApratyayAtmakatvAdvizayasya nigIryamARatvAdaDyavasAyakriyAyA eva prADAnyam /
ata evAha-'vyApAraprADAnya' iti /
ata eva cAtra kvicidvizayAnupAdAnam /
vAcyopayogyaDyavasAyasya sADyamAna venopakrAntatvAt /
kvicicca vizayasyAnupAdAne 'pi na sidDatvam /
ivAdyalapAdAnAnnigIryamARatvAdAropagarBatvaM na vAcyam /
tatra vizayasya vizayitayA pratItiH /
iha punarvazayasya nigIryamARatvena vizayiRa eva pratItiH /
nanu vizayanigaraRamaDyavasAyasya lakzaRam /
iha punarvizayasya nigIryamARateti kaTamatrADyavasAyateti cet,nEtat /
vizayyantaHkfte 'nyasmin sA syAtsADyavasAnikA' ityAdyaktyADyavasAyasya vizayiRA vizayasyAntaHkaraRaM lakzaRam /
tacca vizayasya nigaraRena nigIryameRatvena vA BavatIti na kaScidviSezaH /
nigIryamARatvamapi pUrvoktanItyA vizayasyopAttasyAnupAttasya vA BavatItina kaScidviSaSezaH /
evaM siDde 'DyavasAye 'DyavasitaprADAnya sADye ca svarUpaprADAnyamitisidDam /
evacca granTakfdeva viBajyAgre vakzyatIti tata evAvaDAyaMm /
yadeva sADyavasAyasya sADyatvaM tadeva saMBAvanAtmakatvam /
saMBAvanA hyekatarapakzaSiTilIkAreRa pakzAntaradArQyena ca prAdurBavatItyasyAH sADyADyavasAyatulpakakzatvam /
tasyApi vizayaSiTilIkAreRa vizayidArQyena cotpatteH /
ata eva vizayiRo 'pi Sabdena vfttena satyantvam /
vizayidArQyenEva sADyADyavasAyatvarUpaprAdurBAvAt /
yaduktaM BavadBireva 'saMBAvanAyAM ca saMBAvyamAnasya dArQyAdaparasya na SOTilyAt' iti /
iha saMBAvyamAnasya vizayiRo dArQyAdatra saMSayAdvElakzaRyam /
tasya hyaniyatoBayAMSAvalambI kiMsviditi vimarSo lakzaRam saMBAvanAvizayasya ca SOTilyAnniScayAdapi BedaH /
vizaye hi bADakasadBAvAdekasya SETilyena vA sADakasadBAvAcca pakzAntarasya sidDiH syAt /
atiSayoktiSca niScayAtmiketi tato 'syA BedaH /
yattu 'sADyo yatra vizayiRo 'satyatayA pratItiH' ityAdi granTakfdvakzyati tad vastuvfttABiprAyeRAvagantavyam /
tadevaM vizayasya nigIryamARatvAdvizayiRaSca niScayAtsidDamaDyavasAyamUlatvamasyA iti yaToktameva lakzaRaM paryAlocitABiDAnam /
tasmAt-
'ivAdO niScayABAvAdvizayasya parigrahAt /
kvacidaDyavasAyena notprekzApi tu saMSayAt' //
ityAdyuktamayuktamevetyalaM bahunA /



__________


RuAss_22/1:


sa ca dviviDaH - sADyaH sidDaSca /
sADyo yatra vizayiRo 'satyatayA pratItiH /
asatyatvaM ca vizayigatasya Darmasya vizaya upanibanDe vizayisaMBAvitvena vizayAsaMBAvitvena ca pratIteH /
Darmo,guRakriyArUpaH tasya saMBavAsaMBavapratItO saMBavASrayasya tatrAparamArTatayA asatyatvaM pratIyate, itarasya tu paramArTatayA satyatvam /
yasyAsatyatvaM, tasya satyatvapratItAvaDyavasAyaH sADyaH /
ataSca vyApAraprADAnyam /
sidDo yatra vizayiRo vastuto 'satyasyApi satyatApratItiH /
satvatvaM ca pUrvakasyAsatyatvanimittasyaBAvAt /
ataScADyavasitaprADAnyam /
tatra sADyatvapratItO vyApAraprADAnye 'DyavasAyaH saMBAvanamaBimAnastarka Uhf utprekzetyAdiSabdErucyate /
tadevamaprakftagataguRakriyABisaMbanDAdaprakftatvena prakftasya saMBAvanamutprekzA /
sA ca vAcyA ivAdiBiH pradarSyate /
pratIyamAnAyAM punarivAdyaprayogaH /
sA ca jAtikriyAguRadravyatARAmaprakftAnAmaDyavaseyatvena caturTA /
prakftasyEtadBedayoge 'pi na vEcitryamiti na te gaRitAH /
pratyekaM ca BAvABAvABimAnarUpatayA dvEviDye 'zwavivatvam /
BedAzwakasya ca pratyekaM nimittasya guRAkriyArUpatve zoqaSa BedAH /
tezAM ca pratyekaM nimittasyopAdAnAnupAdanAByAM dvAtriMSatpraBedAH, tezu ca pratyekaM hetusvarUpaPalotprekzaRarUpatvena zaRRavatirBedAH /
ezA gatirvAcyotprekzAyA /
tatrApi dravyasya prAyaH svarUpotprekzaRameveti hetuPalotprekzABedAstataH pAtanIyAH /
pratIyamAnAyAstu yadyapyuddeSata etAvantoBedAH, taTApi nimittasyAnupAdAnaM tasyAM na saMBavatIti tErBedEr yUno 'yaM prakAraH /
ivAdyanupAdAne nimittasyata cAkIrtane utprekzaRasya nizpamARatvAt /
prAyaSca svarUpotprakzAyA yaTAsaMBavaM BedanirdeSa /
ezA cArTASrayati Darmavizaye SlizwaSabdahetukA kvacitpadArTAnvayavelAyAM sAdfSyABivAnAdupakrAntApyupamAvAkyArTatAtparyasAmaryTABimantfvyApAropArohakrameRotprekzAyAM paryavasyati /
kvacicCalAdiSabdaprayoge sApahnavAtprekzA Bavati /
ataScoktavakzyamARaprakAravEcitryeRAnantyamasyAH /


--------------------

RuAssC_22/1:

etadeva vyAcazwe - vizayetyAdinA /
aBedapratipattiriti vizayAntaHkaraRAt /
saMBAvanApratyayAtmakatve 'pi sADyADyavasAyasya vastvaBiprAyeRa tadvElakzaRyaM pradarSayitumAha-sADya ityAdi /
vizayapariSoDanadvAreRa pramARAnugrAhakatvAtsaMBAvanApratyayasya puruzeRanena Bavitavyamityatra vastuvfttena puruzasya satyatvam /
iha punastatra tasya prayojanaparatayADyavasIyamAnatvAtsaMvanAvizaye saMBAvyamAnasya vastuto na satyatvamityAha-asatyatayA pratItiriti /
atrEva nimittamAha-asatyatvaM cetyAdiza /
vizaya upanibanDa iti /
tadgataDarmABedenADyavasita ityarTaH /
anenasaprayojanatvamevopodvalitam /
Darma iti vizayigataH /
sa eva cotprekzaRe nimittam /
tasyeti Darmasya /
saMBAvanASrayasyeti vizayiRaH /
tatreti saMBAvanASraye vizaye /
itarasyeti asaMBavASrayasya vizayasya /
yasyeti vizayiRaH /
ataMSceti /
aDyavasAyasya sADyamAnatvAt /
asatyasyApIti /
vastuto vizayiRastatrAsaMBavAt /
satyatApratItiriti /
niScayasvaBAvatvAdatiSayokteH /
asatyatvanimittasyanti DarmasaMcArAdeH /
ataSceti DarmasaMcArAtrigIyamARatAyAH prADAnyABAvAt /
aDyavasitaprADAnyamiti vizayasya nigIrRatvAdvizayiRa eva prADAnyamityarTaH /
sADyatvasidDatvayoSca samanantaramevasvarUpamupapAditamitIha na punarAyastam /
tatreti dvayanirDAraRe /
aDyavasAya ityAdiSabdEruccata iti saMbanDaH /
etadevopasaMharati-tadevamityAdi /
yadAhuH-'vivayitvena saMBAvanamuprekzA' iti /
pratIyamAnAyAmiti /
ivAdyaprayogAcCabdAnuktatvAdUhyAyAM na vyaNgayAyAm,alaNkArapraBedAnAM pratipipAdayizitatvAd vyaNgyaBedABiDAnasyAprastutatvAt /
evaM vAcyA pratIyamAnA cotprekzA BavatItyanuvAdadvAreRa viDiH /
sA ceti /
vEcitryamiti /
tasya nigIrTamARatvenAprADAnyAt /
pratyekamiti jAtyAdInAm /
nimittasyeti Darmasya /
tadvaSAdeva hi prakftagatatvenAprakftopanibanDaH /
hetusvarUpaPalalakzaRamevAsyA BedatrayaM jIvitaBUtamiti tadeva viSrAntiDAmatayA paScAduddizwam /
jAtyAdiBedagaRanaM punaravEcitryAvahamapi cirantanAnuroDAtkftam /
ata eva granTakftA prAtipadyena nodAhftam /
asmABiSca nodAharizyate /
ezeti /
samanantaroktA /
tatrApIti /
satyAmapi samanantaroddazwAyAM BedagaRamAyAm /
prAyaHSabdena ca hetuPalayoH kutrApi saMBavo 'stIti darSitam /
ata evAlaNkArAnusAriRyAM granTakftAnayorapi saMBavo darSitaH /
tadevaM dravyasya hetuPalayoH saMBave prAguktEva saMKyA jyAyasI /
anyaTA tvetadBedazoqaSakatyABAvAdaSItirBedAH /
asyASca vakzyamARanItyA hetuPalayornimittAnupAdAnAsaMBavAccatuHzazwireva BedAH saMBavanti /
etAvanta iti zaRRavatiH /
ayaM prakAra iti /
pratIyamAnotprekzAlakzaRaH /
prAya iti /
vAcyA yaTA svarUpotprekzA lakzayezu pracurA taTeyaM na BavatItyarTaH /
na punaratyantamevAsyA aBAvo ScAzwacatvArriSadBedAH saMBavanti /
taduktamalaNkArAnusAriRyAm-'pratIyamAnotprekzABedA az catvAriMSat' iti /
arTASrayApIti /
arTASrayasya yadyapi SabdahetukatvaM na kvApyupayuktaM taTApi SlizwaSabdahetukatvamasyAH kvacidvEcitryamAvahatItyarTaH /
upamA utprekzAyAM paryavasyatIti saMbanDaH /
Anantyamiti bahu prakAratvam /


__________


RuAss_22/2:


sAprataM tviyaM diqvrAtreRodAhniyate /
tatra jAtyutprekzA yaTA-
'sa vaH pAyAdindurnavabisalatAkowikuwilaH- smArAreryo mUrDni jvalanakapiSo BAti nihitaH /
stravanmandAkinyAH pratidivasasiktena payasA kapAlenonmuktaH sPawikaDavalenANkura iva' //
atrANkuraSabdasya jAtiSabdatvAjjAtirutprekzyate /



kriyotprekzA yaTA--
'limpatIva tamoNgAni varzatIvAYjanaM naBaH' /
atra lepanavarzaRakriye tamonaBogatatvenotprekzyete /
uttarArDe tu 'asatpuruzaseveva dfzwirnizPalatAM gatA' //
ityatropamEva notprekzA /
guRotprekzA yaTA-
'sEzA sTalI yatra vicinvatA tvAM BrazwaM mayA nUpuramekamurvyAm /
adfSyata tvaccaraRAravindaviSlezaduHKAdiva badDamOnam' //
atra duKaM guRaH /
dravyotprekzA yaTA-
'pAtAlametannayanotsavena vilokya SUnyaM mfgalAYCanena /
ihANganABiH svamuKacCalena kftAmbare candramayIva sfzwiH' //
atra candrasyEkatvAd dravyatvam /
etAni BAvABimAne udAharaRAni /


--------------------

RuAssC_22/2:

sAMpratamiti prAtpAvasaram /
diNmAtreReti /
anena jAtyAdiBedAnAmanavaklatpirDvanitA /
tamogatatveneti /
tamogatavyApanAdiDarmanigaraRenetyarTaH /
atra hi tamaso DarmiRo 'nyaDarmaDarmitvaM nigIryAnyaDarmaDarmitvamavasTApitamityagra eva vakzyAmaH /
dravyotprekzeti /
dravyasya svarUpeRotprekzaRam /
tasyEva hi hetUtprekzA yaTA -
'jayati SiSiratAyAH kAraRaM sA himAdre- stripuraharakirIwAdApatantI dyusinDuH /
satatasahanivAsI kzIrasinDoH prasUto- himakara iva hetuH SvEtyaSEtyasya yasyAH' //
atrendordrazyasya hetutvenotprekzaRam /
PalotprekzA yaTA -
'maDyesalilamAdityasaMmuKaM DUliDUsarAH /
kumudinyastapasyanti candrAyeva dine-dine' //
atra cAndrasya dravyatvam /
ezAmeva BAvABimAnodAharaRatvamatidiSati-etAnItyAdinA /


__________


RuAss_22/3:


aBAvABimAne yaTA-
'kapolaPalakAvasyAH kazwaM BUtvA taTAviDO /
apaSyantAvivAnyonyamIdfkzAM kzamatAM gatO' //
atrApaSyantAviti kriyAyA aBAvABimAnaH /
evaM jAtyAdAvapyUdyam /
guRasya nimittatvaM yaTA-
'navabisalatAkowikuwilaH' ityatrodAhfte kuwilatvasya /
kriyAyA yaTA- r'idfkzAM kzAmatAM gatO' ityatra kzAmatAgamanasya /
nimittopAdAnasyEte udAharaRe /
anupAdAne 'limpatIva tamo 'NgAni' ityAdyudAharaRam /
hetUtprekzA yaTA - 'viSlezaduHKAdiva badDamOnam' ityAdO /
svArUpotprekzA yaTA - 'kuberajuzwAM diSamuzRaraSmO gantuM pravftte samayaM vilaNGya /
dig dakziRA ganDavahaM muKena vyalIkaniH SvAsamivotsasarja' //
PalotprekzA yaTA - 'colasya yadBItipalAyitasya BAlatvacaM kaRwakino vanAntAH /
adyApi kiM vAnuBavizyatIti vyapAwayandrazwumivAkzarARi' //
evaM vAcyotprekzAyA udAharaRadig dattA /
pratIyamAnotprekzA yaTA -
'mahilAsahaHsaBarie tuha hiae suhaa sA asAantI /
aRudiRamaRaRRaamBA aNgaM taRuaMpi taRuei' //
('mahilAsahasraBarite tava hfdaye suBaga sA amAntI /
anudinamananyakarmA aNgaM tanakamapi tanayati' //) //
atra-
amAantItyavartamAneveti tanUkaraRahetutvenotprekzitam /
evaM BedAntarezvapi jYeyam /


--------------------

RuAssC_22/3:

aByUhyamiti aBAvABimAnodAharaRam /
nimittopAdAnasyeti /
kuwilatvasya kzAmatAgamanasya ca sAkzAnnirdeSAt /
anupAdAna iti /
tiroDAyakatvAdernimittasya gamyamAnatvAt /
BedAntarezviti svarUpaPalAdikezu /
jYeyamiti pratIyamAnatvAt /
tatra svarUpotprekzA yaTA -
'malaasamIrasamAgamasaMtosapaRiccArABisavvatto /
viDyAiha calakisalajakarAhi sAhAhi mahulacCrI' //
('malayasamIra - samAgama -saMtoza -pAwaccarABiH sarvatra /
vivyAharati calakisalakarABiH SAKAmirmaDulakzmIH') //
atra maDulakzmIgatatvena calakisalayakaratvAdi nigIrya vyAharaRakriyA svarUpenotprekzitA /
tadOnmuKyotpAdakatvAdi ca nimittamanupAttam /
yatpunaruddeSe pratIyamAnotprekzAyAM nimittAnupAdAnaM na saMBavatItyuktaM tatra prAyastasyAH svarUpotprekzaRasyAsaMBavo nimittam /
granTakfto hi pratIyamAnoprekzA hetuPalarUpEva BavatItyaBiprAyaH /
hetuPalotprekzaRayoScavakzyamARanItyA nimittAnupAdAnaM na saMBavatItyASayenEtaduktam /
tena pratIyamAnApi svarUpotprekzA nimittopAdAnAnupAdAnAByAmeva Bavati /
tatra nimittAnupAdAne udAhftA /
upAdAne tu yaTA -
'prasAri sarvato viSvaM tirodaDadidaM tamaH /
sarvANgaM limpati janaM sAndrEramftakUrcakEH' //
atra prasAritvAdi nigIrya tamAgatatvena lepanakriyA svarUpeRetprekzitA tiroDAyakatvAdi ca nimittam /
'turIyo hyeza meDyo 'gnirAmnAyaH paYcamo 'pi vA /
api vA jaNgamaM tIrDaM Darmo vA mUrtisaMcaraH' //
ityAdO tu vAmanatamate viSezoktiH-'BUtalakArtikeyaH'itivat /
granTakfnmate tu dfQAropaM rUpakam /
yadvakzati-yA tvekahAnikalpanAyAM sAmyadAQarTaM viSezoktiriti viSezoktirlakzitA sAsmaddarSane rUpakaBeda eveti /
ata evAtra tatsAmagrabaBAvAdutprekzodAharaRatvaM na vAcyam /
evam 'aparaH pAkaSAsano rAjA' ityatrApi dfQAropameva rUpakam /
etaccAlaNkArAnusAriRyAmutprekzAvicAre granTakftEva darSitam /
PalotprekzA yaTA-
'gijjante maNgalagAhiAhi varagottakaraRRae /
sottaM viRiggao uE hAentabahuAhi romaNkzo' //
('gfhyante maNgalagrAhikABirvaragotradattakarRAyAH /
SrotuM vinirgataH paSyata BavizyadvaDvA hi romAYcaH') //
atra Srotumiveti Palamutprekzitam /


__________


RuAss_22/4:


SlizwaSabdaheturyaTA - 'ananyasAmAnyatayA prasidDasttayAgIti gIto jagatItale yaH /
aBUdahaMpUrvikayA gatAnAmatIva BUmiH smaramArgaRAnAm' //
atra Darmavizaye mArgaRaSabdaH SlizwaH /


--------------------

RuAssC_22/4:

Slizwa ityaTiSaravAcakatvAt /


__________


RuAss_22/5:


upamopakramotprekzA yaTA - 'kastUrItilakanti BAlaPalake devyA muKAmBoruhe rolambanti tamAlabAlamukulottaMsanti mOlAvapi /
yAH karRe vikacotpalanti kucayoraNke ca kAlAguru- sTAsanti praTayantu tAstava SivaM SrIkaRWakaRWatviSazaH' //
atra yadyapi 'sarvaprAtipadikeByaH kkip' ityupamAnAtkkibviDAvAmuKe upamApratItistaTApyupamAnasya prakfte saMBavOcityAtsaMBAvanotTane utprekzAyAM paryavasAnam /
yaTA vA virahavaRaMne 'keyUrAyitamaNgadEH' ityAdO /
ezApi samastopamApratIpAdakavizaye 'pi harzacaritavArtite sAhityamImAMsAyAM ca tezu tezu pradeSezudAhftA, iha tu granTavistaraBayAnna prapaYcitA /


--------------------

RuAssC_22/5:

AmuKa iti na punaH paryavasAne /
upamApratItiriti /
tadarTameva kvipaH pravftteH /
ata evAtra vAcakABAvAnnotprekzAtvamiti na vAcyam /
nahi vAcakasaMBavAsaMBavAsaMBavamAtramevAlaNkArARAM BAvABAvaprayojakam /
evaM hi vyAjastutO nindAdervAcyatve 'pyavAcyasya stutyAdeH pratItiralaNkAratvaparyavasAyinI na syAt /
tasmAdvAkyArTa eva praruQo 'laNkArARAM svarUpapratizwApakaM pramARam /
vAkyArTasya ca padArTAnvayavelAto 'nyEva pratipattiH /
saMBavOcityAditi /
kastUrItilakAdervizayiRo BAlaPalakAdO saMBave yaTOcityaM na taTAkaRWatviqAdervizayasyetyarTaH /
ata evAtropamAyAH prakftasyAprakftakastUrIlilakAdirUpatayA pariRAmAtpariRAmagarBatvaM yadanyEruktaM tattezAM pariRAmasvarUpAnaBijYAtvam /
na Ocityameva tasya svarUpaM kiM tu yaToktaM prakftopayogitvam /
OcityaM ca notprekzAyAM virudDam /
tasya sarvatrEva BAvAt /
utprekzAyAM paryavasAnamiti /
kaRWatvizAmeva kastUrItilakatvAdipratItervizayiRo vizayanigaraRenABedapratipatteH sAdfSyAvagamABAvAt /
sAdfSyaM JuBayanizwam /
na cAtra prakftAprakftayoH saMlpaDitayA pratItiH /
yaTA vetyanenAsyA lakzye prAcuryaM darSitam /
samastopamApratipAdakavizaye dfSyamAnA /
sA tu yaTA-
'sa daRqapAdo BavadaRqapAdamutKaRqayanrakzatu caRqIkAyAH /
yasyenduleKA purataH sPurantI truwyattulakowitulAmupEti' //
atra satyapi tulASabde candraleKAyA eva tulAkowitvapratIterutprekzAtvam /


__________


RuAss_22/6:


sApahnavotprekzA yaTA-
'gatAsu tIraM timiGawwanena sasaMBramaM pOravilAsinIzu /
yatrollasatPenataticCalena muktAwwahAseva viBAti siprA' //
atrevaSabdamAhAtmyAtsaMBAvanaM CalaSabdaprayogAccApahnavo gamyate /
evaM CadmAdiSabdaprayoge 'pi jYeyam /
'apara iva pAkaSAsanaH' ityAdAvaparaSabdAprayoge upamEveyam /
tatprayoge tu prakftasya rAjYaH pAkaSAsanatvapratItAvaDyavasAyasaMBAvAdivaSabdena ca tasya sADyatvapratIterutprekzEveyam /
ivaSabAdAprayoge sidDatvAdaDyavasAyasyAtiSayoktiH /
ivAparaSabdayoraprayoge tu rUpakam /
tadevaM prakAravEcitryeRAvasTitAyA utprekzAyA hetUtprekzAyAM yasya prakftasaMbanDino Darmasya heturutprekzate sa Darmo 'DyavasAyavaSAdaBinna utprekzAyAM nimittatvenASrIyate /
sa ca vAcya eva niyamena Bavati /
anyaTA kaM prati hetuH syAt /
yaTA-'apaSyantAvivAnyonyam' ityAdO /
atra kapolayoH prakftayoH saMbanDitvenopAttasya kzAmatAgamanasya heturadarSanamutprekzitam /
hetuPalaM ca kzAmatAgamanaM tatra nimittam /
evam 'adfSyata tvaccaraRAravindaviSlezaduHKAdiva badDamOnam'ityatra nUpuragatasya mOnitvasya heturduHKitvam /
tadutprekzaRe mOnitvameva nimittaM jYeyam /
evaM sarvatra /


--------------------

RuAssC_22/6:

CadmaSabdaprayogeRa yaTA -
'svedodabindusaMdohacCradamanA tava rAjate /
smareRAvEmyanarGApi dattArGeva kucasTalI' //
asyASca tattacCrabdaprayogAprayogAByAM pratItiBedAdalaNkArEH saha viBAgaM darSiyitumAha-apara ityAdi /
tatprayoga ityaparaSabdaprayoge /
ivaSabdasya saMBAvanAdyotakasyAprayogAt sidDatvam /
ata eva cAtra vizayasyAnupAdAnameva /
tadupAdAne hi dfQAropaM rUpakamiti samanantaramevoktam /
anyatra punaH sarvatra vizayopAdAnameva nyAyyam /
taditTaM BedavEcitryeRAvasTitAyA utprekzAyA hetusvarUpaPalAnAM yaTAsaMBavaMsvarUpaM darSayati-tadevamityAdinA /
sa Darma iti yaM pratyeva heturutprekzyate /
aDyavasAyavaSAditi Bede 'pyaBedASrayaRAt /
aBinna ityaprakftasaMbanDinA DarmeRa /
sa iti nimittatvenASrito DarmaH /
niyameneti /
avAcyaH punarna kadAcidBavatItyarTaH /
anyaTeti avAcyatve /
kaM pratiheturiti /
tasyEva PalarUpatvAt /
nahi ya pratyeva heturutprekzyate tasyEvAvAcyatvaM yuktam /
sADyamantareRa sADanasya nirvizayatvApatteH /
yadi cAsya nimittamAtratvameva syAtadvAcyatvamavAcyatva syAt /
evameka eva Darmo hetorutprekzyamARasya nimittaM PalaYceti sidDam /
etadeva darSayati-apaSyantAvityAdinA /
tatretihetUtprekzaRe /
nimittamiti tadvinotprekzaRasyAnizpatteH /
dviviDamatra kzAmatAgamana tapojanitamadarSanajanitaM ca /
tayoraDyavasAyavaSAdaBinnatvenASrayaRam /
ataSca hetoreka eva Darmo nimittaM PalaM ca /
vastutastu tapojanitasya nimittatvamanyasya tu hetuPalarUpatvam /
ata eva netaretarASrayadozaH /
dvayorapi BinnatvAt /
mOnitvameveti /
na punaranyatkiYcidityarTaH /
ataSca niScalatvAdijanitasya duHKajanitasya ca mOnitvasyABedenASrayaRam /
sarvatretyanena samastalakzyAvirudDatva hetUtprekzAsvarUpakaTanasyoktam /
evaM hetUtprekzAyA yaTAsaMBavaM svarUpaM pradarSya svarUpotprekzAyA api darSiyati-svarUpotprekzAyABimityAdinA /


__________


RuAss_22/7:


svarUpotprekzAyAM yatra DarmI Darmyantaragatatvenotpekzyate tatrApi nimittaBUto DarmaH kkacinnirdiSyate /
yaTA-'sa vaH pAyAdunduH' ityAdO /
atra kuwulatvAdi nirdizwameva /
'veleva rAgasAgarasya' ityAdO saMkzoBakAritvAdi gamyamAnam /
yatra ca Darma eva Darmigatatvenotprekzyate tatrApi nimittasyopAdAnAnupAdAnAByam /
upAdAne yaTA-
'prApyABizekametasminpratizWAsati dvizAm /
cakampe lopyamAnajYA Bayavihvavaliteva BUH' //
atra BUgatatvena BayavihvalitatvAKyaDarmotprekzAyAM kampAdinimittamupAttama /
anupAdAne yaTA-'lipmatIva tamo 'NgAni' ityAdO /
atra tamotatatvena lepanakriyAkartftvopekzAyAM vyApanAdi nimittaM gamyamAnam /
vyApanAdO tUtprekzAvizaye nimittamanyadanvezyaM syAt /
na ca vizayasya gamyamAnatvaM yuktam /
tasyotprekzitADAratvena prastutasyABiDAtumucitatvAt /
tasmAd yaToktameva sADu /


--------------------

RuAssC_22/7:

yadyapyuddeSata evEtatsvarUpotprekzAyAM nimittopAdAnatvAnupAdAnatvamavagamyate taTApi hetUtprekzAyAM yaTA nimittopAdAnameva saMBavati taTAtrApi na saMBAzyamityASayena punarihEtaduktam /
yadA cAtra Darmo Darmyantaragatatvenotprekzyate tadA tatra nimittasya kIdfgrapatvaM BavatItyASaNkyAha-yatretyAdi /
Darma eveti /
na punarDarmI Darmigatatveneti /
DarmiBittitayetyarTaH /
atra hi DarmiRo 'nyaDarmaDarmitvaM nigIryAntaDarmaDarmitvamavasTApyate /
ata evAtra DarmIBittiBUtatayA vizayaH /
DarmiRaM vinA kevalasyEva DarmasyavyavasTApayitumaSakyatvAdvaTavasyApyamAnatve vA Darmitvameva syAt /
vastutastu DarmaM evotprekzAvizayaH /
yannigaraRenABedapratipattirvizayiRo 'vasIyate /
sa ca nigIryamARoDarmaH kvacidupAtto Bavati kvaciccAnupAttaH /
'prApyABizekam' ityAdAvanye hetUtprekzAtvaM-manyante ityudAharaRAntareRodAhriyate -
'navarosadalia-GaRaniravalaMba-saMGaqia-taqikaqapyavva /
narahariRo jaE kaqArakesare kanDarAbanDo' //
('nararozadalita-Gananiravalabma-saMGawita-taqitkawapraH /
naraharerjayati kaqArakesaraH kanDarAbanDaH') //
atra kanDarAbanDaDarmiRi sakesaratvaM nigIrya sataqitkawapratvamutprekzitam /
kaqAratvaM ca nimittamupAttam /
nigIryamARaSca Darmo DarmigatatvenopAttaH /
lepanakriyAkartftvotprekzAyAmiti,arTAdASaNkitAyAm /
evaM hi tamolepanamiveti pratItiH syAt /
na cAtra taTetyASaNkyAha-vyApanAdAvityAdi /
nimittamanyaditi tiroDAyakatvAdi /
tena tamasi DarmiRivyApanAdviDarmaM nigIrya lepanakriyAkartftvarUpo DarmaM utprekzita ityarTaH /
yadAha SrImammawaH-
'vyApanAdi lepanAdirUpatayA saMBAvitam' iti /
yatra ca DarmAntaranigaraRena Darma eva DarmiBittitayotprekzyate tatra BittiBUtatvAdvizayarUpasya DarmiRaH samanantaroktanIttyA gamyamAnattvaM na yujyam ityAha-na cetyAdi /
vizayasyeti /
nigIryamARotprekzyamARayorDarmayoBittiBUtasya DarmiRa ityarTaH /
na tu nigIryamARasyeti vyAKyeyam /
tasya hyupAdAnAnupAdAnAByAM dvEviDyaM BavatIti samanantaramevoktam /
taccodAhftam /
yaTA vA -
'yatpuRqarIka iva pAvaRa eva vendAvindIvaradvayamivoditamekanAlam /
tatpahmarAganiDimUlamivADigamya samyagjitaM nayanayormama BAgyaSaktyA' //
atra muKAdInAmutprekzAvizayARAmanupAdAnAdgamyamAnatvam /
tasyeti DarmirUpasya vizayasya /
utprekzitADAratveneti /
utprekzitADAratveneti /
utprekzitasya lepanArDarmasya vyApanAdiDarmanigaraRenotprekzAvizayIkftasyADAratvena BittiBUtayetyarTaH /
DarmiRamantareRa DarmasyAviSrAnteH /
prastutasyeti /
avaSyABiDeyasyetyarTaH /
evaM hetuPalotprekzayorapi DarmigatatvenEvAnyaDarmahetukatvaM nigIryAnyaDarmahetutvamanyaDarmaPalatvaM cADyavasIyate /
ataSca sa DarmI vAcya eva Bavati /
yaToktopapatteH /
nigIryamARaH punarDarma evopAdAnAnupAdAnAByAM dviDA /
tattu yaTA- ezA sTalItyAdi /
atra nUpurasya DarmiRo badDamOnatve niScalatvAdi DarmahetukatvaM nigIryamARaScAnupAtto DarmaH /
upAttastu yaTA -
'mfRAlasUtraM nijavallaBAyAH samutsukaScAwuzu cakravAkaH /
anyonyaviSlezaRayantrasUtraBrAntyeva caYaacusTitamAcakarza' //
atra cakravAkasyAvarzaRe cAwusamutsukahetutvaM nigIryaM BrAntihetutvamaDyavasitam /
nigIryamARaSca Darma upAttaH /
anupAttastu yaTA -
'kumudinyaH pramodinyastadAnImudamImilan /
nalinyA BartfvirahAnmlAnimAnamivekzitum' //
atra kumudinInAmunmIlane candrodayahetukatvaM nigIrya darSanaM Palatvenotprekzitam /
nigIryamARaSca Darmo 'nupAttaH /
tadevaM hetusvarUpayoryaTAsaMBavaM svarUpaM darSayitvA PalotprekzAyA api darSayatiPalotprekzAyAmityAdinA /


__________


RuAss_22/8:


PalotprekzAyAM yadeva tasya kAraRaM tadeva nimittam /
tasyAnupAdAne kasya tatPalatvenoktaM syAt /
tasmAttatra tasya nimittasyopAdAnameva na prakArAntaram /
yaTA--
'raTasTitAnAM parivartanAya purAtanAnAmiva vAhanAnAm' /
utpattiBUmO turagAttamAnAM diSi pratasTe raviruttarasyAm' //
atrASvaparivartanasya PalasyottaradiggamanaM kAraRameva nimittamupAttam /


--------------------

RuAssC_22/8:

tasyeti Palasya /
evacca hetUtprekzaGAvicAragranTavivfteravagatArTamiti granTavistaraBayAnna punarAyasyate /
tadevaM granTakfdAtmanaH SlAGAM kawAkzayannetadupasaMharati /


__________


RuAss_22/9:


tadasAvutprekzAyAH kakzyAviBAgaH pracuratayA sTito 'pi lakzye duravaDAratvAdiha na prapaYcitaH /
tasyAScevAdiSabdavanmanyeSabdo 'pi pratipAdakaH /
kiM tUtprekzAsAmagraTaBAve manyeSabdaprayogo vitarkameva pratipAdayati /
yaTodAhftaM prAk 'ahaM tvinduM manye tvadariviraha' ityAdi /


--------------------

RuAssC_22/9:

tadasAvityAdi /
asyASca vAcakavyavasTAM darSayati-tasyAScetyAdi /
utprekzAyAmagraTaBAva iti saMBAvanApratyayAtmakatvABAvAt /
prAgiti,apahRutO /
evanivaSabdo 'pi kvacidvitarkameva pratipAdayati /
yaTA -
'vfttAnupUrve ca na cAtidIrGe jaqGe Sume sfzwavatastadIye /
SezANganirmARaviDO viDAturlAvaRya utpAdya ivAsa yatnaH' //
iyaM ca Bede 'Beda ityAdyatiSayoktiBedamayyapi dfSyate /
tatra Bede 'Bedo yaTA- pfTvIrAjavijaye --
'gfhRadBiH parayA BaktyA bARaliNgaparamparAH /
anarmadeva yatsEnyErniramIyata narmadA' //
atra narmadAyA aBede 'pi BedaH /
saMbanDe 'saMbanDo yaTA --
'advEtaM tadBavatu BavatAM saMvidadvEtapuzwyE mABftputrIparivfQaramAkAntadehadvayasya /
yatrAkArzRyaM nija iva vidandakziRArDapraBABirdehe 'nyezAmapi puraripuH kArzRyamantaH pramArzwi' //
atra kArzRyasaMbanDe 'pyasaMbanDaH /
asaMbanDe saMbanDo yaTA -
'kzIrakzAlitacandreva nIliDOtAmbareva ca /
waNkolliKitasUryeva vasantakzIrajfmBata' //
atra kzIraGakzAlitatvAdyasaMbanDe 'pi saMbanDaH /
kAryakAraRayostulyakAlatve yaTA-
'yaSaseva sahodBUtaH Sriyena saha varDitaH /
tejaseva sahodBUtastyAgeneva sahotTitaH' //
pOrvAparyaviparyaye yaTA -
'SarAH purastAdiva nizpatanti kodaRqamAropayatIva paScAt /
anvakprahArA iva saMGawante prARAndvizaH pUrvamiva tyajanti' //
kAryakAraRayorviparyaye 'pIyaM dfSyate yaTA -
'seyaM saMtatavarvamAnaBagavadvARAryanEkAgratAvyagropAntalatAvimuktakusumA candraprasUtirnadI /
yasyAH pARqurapuRqarokapawalavyAjena tIradvaye SaScatpArvaRacandramaRqalaSatAnIva prasUte jalam' //
atra narmadAtaScandrasyotpattiteH kAryakAraRaviparyayaH /
kramikaviparyayeRApIyaM dfSyate yaTA -
'aKarvagarvasmitadantureRa virAjamAno 'Darapallavena /
samutTitaH kzIravipARqurARi pItveva sadyo dvizatAM yaSAMsi' //
atra samutTAnAnantaraBAvino yaSaH pAnasya pUrvanirddeSAtkramikaviparyayaH /
atrEva 'pibannivoccEH' iti pAWe tu kramikayoH samakAlaBAvitvam /


____________________________________________________________


START SUtra 23:


evamaDyavasAyasya sADyatAyAmutprekzAM nirRIya sidDatve 'tiSayoktiM lakzayati-

aDyavasitaprADAnye tvatiSayoktiH // RuAss_23 //

aDyavasAne trayaM saMBavati- svarUpaM vizayo vizayI ca /
vizayasya hi vizayiRAntarnigIrRatve 'DyavasAyasya svarUpotTAnam /
tatra sADyatve svarUpaprADAnyam /
sidDatve tvaDyavamitaprADAnyam /
vizayaprADAnyamaDyavasAye nEva saMBavati /
aDyavasitaprADAnye cAtiSayoktiH /
anyASca paYcaprakArAH /
Bede 'BedaH /
aBede BedaH /
saMbanDe 'saMbanDaH /
asaMbanDe saMbanDaH /
kAryakAraRapOrvAparyaviDvaMsaSca /


--------------------

RuAssC_23:

etadupasaMharannanyadavatArayati - evamityAdi /
tAmeva lakzayutumAha-aDyavasitetyAdi /
etadeva vyAKyAtumaDyavasAyasya tAvadyaTAsaMBavaM svarUpaM darSayati-aDyavasAna iti /
parasparanizWatvAnupapatteraDyavasAyasya kiM vizayavizayiByAmityASaNkyAha-vizayasya hItyAdi /
vizayavizayiByAmantareRADyavasAya eva na BavatItyarTaH /
ezAmeva vizayaviBAgaM darSayati-tatretyAdinA /
tatreti trayanirDAraRe /
svarUpaprADAnyamiti aDyavasAyaprADAnyam /
aDyavasitaprADAnyamiti vizayiprADAnyam /
sADyatvaM coprekzAyAmeva nirRItam /
nEva saMBavatIti-aDyavasAyasvarUpAnudayAt /
tadevaM vizayiRaH prADAnyavivakzAyAmalaNkAre BavatItyAha-aDyavasitetyAdi /
uktaM cAnyatra-
'aDyavasAyasADyatvapratItAviyamizyate /
tatsidDatApratItO tu BavedatiSayoktiDIH' //
iti //
paYceti nyUnADikasaMKyAnirAsArTam /
ata eva kAryakAraRapOrvAparyaviDvaMsatya caturTaBedAntarBAvo na vAcyaH /
evaM hi BedAntarARAmapi tadantarBAva eva syAt /
aBedAdyasaMbanDe 'pi saMbanDopanibanDanAt /
aTa Bavatvetaditi cet /
na /
'atra ca yadyapi sarvatraBede 'BedAdO vastuto /
AsabanDe saMbanDa eva varRayituM Sakyate taTApyavAntaraBedavivakzayAnyErlakzitatvAdviviktasyAsaMbanDe saMbanDasya darSitatvAcca viBAgenanirdeSaH kftaH' iti BavadBirevoktatvAt /
tatsamAnanyAyatvAtkaTamasyApi caturTaBedAntarBAvo nyAyyaH /
aTa 'yadi kAryakAraRayoH pOrvAparyaviDvaMsAtsamAnakAlatAdyaBAve 'pi taTopanibanDe paYcamo 'tra prakAra izyate taddeSakAlayoH padArTasaMbanDe viSezABAvAdBinnadeSatvABAve 'pi taTopanibanDe zazwo 'pi BedaH parigaRanIya iti nirvizayatvAdasaMgateraBAvaH prasajyata' iti cet /
nOtat /
yasmAdatiSayoktAvatiSayAKyaprayojanapratipipAdayizayA vizayanigaraRena vizayiprADAnyaM vivakzitam, asagatO tu virudDatvapratyAyanAya kAryakAraRayoBinnadeSatvamityuBavrApyasti tAvannirvivAdo lakzaRaBedaH /
kAryakAraRapOrvAparyaviDvaMse ca vallaBakartfkasya hfdayADizwAnasya kAraRasya smarakartfkasya ca kAryasya pUrvAparIBAvaM nigIrya 'tvaddarSanenEva vizayAntaravEmuKyena tvanaBilAzaparEva jAtetyatiSayaprayojanapratipAdanArTamanyaTAtvamaDyavasitamityati SayoktiBedatvamevAsya nyAyyaM na tvasaMgatiBedatvam /
' tatra hi -
'babanDa DammillamaDIradfSweH camAnAyakaScampakamAlikABiH /
cittezu manyuH sTiratAM jagAma vipakzasAraNgavilocanAnAm' //
ityAdO Dammille banDaScittezu ca manyusTEryamiti kAryakAraRayorBinnadeSatvam /
yatrEva banDastatrEva tatkAryasya sTEryasyopapattervirudDatvapratyAyakam /
viroDasya cAtrABAsamAnatvam /
DammillabanDamanyusTEryayorvastuto 'pi kAyakAraRaBAvasadBAvAKyasya bADakapratyayasyollAsAt /
na ca bADodaye 'pi viroDApratItiH /
dvicandrapratItivadanupapadyamAnatayA sKaladgatitvena tatpratIteravasTAnAt /
na cAtiSayoktO sKaladgatitvam /
niScayasvaBAvatvAdasyA anupapadyamAnatvaSaNkAyA apyaBAvAt /
nahi kAryakAraRayoH pOrvAparyaviDvaMsa upapadyata ityatra vivakzitaM kintvevaM Palametaditi /
ata evAsaMgateratiSayAkteSca svarUpaBedo 'pIti kAryakAraRayoH pOrvAparyaviDvaMsenAsaMgatirBinnadeSatvam cAtiSayoktiriti yaToktameva yuktam /
ata eva ca 'pOrvAparyaviparyAsasamakAlasamudBavO /
kAryakAraRayoryO tO viroDABAsapallavO' //
ityAdyapi yadanyEruktaM tadayuktameveti na nyUnaprakAratvam /
kecicca sarvAlaNkAraRAmapyatiSayoktereva praBedatvAdasyA bahuprakAratAmAcakzate /
taTA hyupamAyAmapyastyetadBedatvam /
nyUnaguRasya muKAderaDikaguRena candrAdinA sABye 'tiSayAnatipAtAt,atiSayaM vinA ca gOriva gavaya ityAdAvanalaNkAratvAt /
ataScAtiSayasyEva sarvAlaNkArabIjaBUtatvAt 'ekEvAtiSayoktiSca kAvyasyAlaNkftirmatA' ityuktam /
nEtat /
iha hyatiSayasya dvayI gatiH yadayaM kavipratiBAnivartitaH sAmAnyAtmA Bavati,Bede 'pyaBeda ityevamAdirUpo viSezAtmA vA /
tatrAdyaH sarvErevAlaNkArabIjatayAByupagataH /
anyaTA hi gOriva gavaya ityAdAvalaNkAratvaM syAt /
tAvatA punaretatpraBedatvaM sarvAlaNkArARAM na yuktam /
tattve hi viSezokyulleKAdInAmapi tatprasaNgaH /
sarvAlaNkArARamapi viSezoktyulleKarUpatvAt /
aTa dvitIyapakzASrayeREtaducyate tadapyuktam /
asyA hyaDyavasitaprADAnyaM lakzaRam /
taccAlaNkArARAM na saMBavati /
taTAtvAnavagamAt /
ataScEzAmasaMBavattatsAmAnyatvAtkaTaM tadviSezatvamiti bahuprakAratvamasyA nirastam /


__________


RuAss_23/1:


tatra Bede 'Bedo yaTA--
'kamalamanaBBasi kamale ca kuvalaye tAni kanakalatikAyAm /
sA ca sukumArasuBagetyutpAtaparamparA keyam' //
atra muKAdInAM kamalAdyErBede 'BedaH //


--------------------

RuAssC_23/1:

muKAdInAmiti /
na tu vAstavasya sOndaryasya kamalAdyEriti /
na tu kavisamarpitenasOndaryeRa /
ata eva ca, 'atrAtiSayAKyamityAdiH' tadaBiprAyeREvADyavasitaprADAnyam- ityantaScottarakAliko granTaH svamatijAhyAlleKakEranyaTA liKita iti niScinumaH /
ayaM hi granTakftaH paScAtkEScidvipaScidBiH patrikABirliKita ityavagItA prasidDiH /
tataSca tEranavaDAnena granTAntaraprasaNgatvAdanupayuktatvAdvA patrikAntarAdayamasamaYjasaprAyo granTaKaRqo liKita iti /
na punarekatrEva tadEva muKAdInAM kamalAdyErBede 'pyaBeda ityuktvApi 'na tu vadanAdInANkamalAdiBiraBedADyavasAyo yojanIya' ityAdi vacanaM pUrvAparaparAhatamasya vEduzyaSAlinogranTakArasya saMBAvyam /


__________


RuAss_23/2:


aBede Bedo yaTA-
'aRRaM laqahattaRaaM aRRAvia kAvi vattaRacCAA /
sAmA sAmaRRApaAvERo rehaYcia Ra hvoi' //
('anyat sOndaryemanyApi ca kApi varttanacCAyA /
SyAmA sAmAnyaprajApate reKEva na saMBavati' //)//
atra laqahatvAdInAmaBede 'pyanyatvena BedaH /
yaTA vA-- 'maggialadDaMmi valAmoqiacuMbieM apyaRA a uvaRamie /
ekkaMmi piAharae aRRoRRA hAenti rasaBeA' //
('mArgikatalabDe balAtkAracumbute AtmanA copanIte /
ekasminnapi priyADare 'nye 'nye Bavanti rasaBedAH' //)//
atrABinnasyApi priyADararasasya vizayaviBAgena BedenopanibaganDaH /
saMbanDe 'saMbanDo yaTA-
'lAvaRyadraviRavyayo na gaRitaH kleSo mahAnsvIkftaH svacCandaM carato janasya hfdaye cintAjvaro nirmitaH /
ezApi svaguRAnurUparamaRABAvAd varAkI hatA ko 'rTaScetasi veDasA vinihitastanvyAstanuM tanvatA' //
atra lAvaRyadraviRasya vyayasaMbanDe 'pyasaMbanDastanvIlAvaRyaprakarzapratipAdanArTe nibadDaH /
yaTA vA-- 'asyAH sargaviDO prajApatipaBUccandro nu kAntipradaH SfNgArEkarasaH svayaM nu madano mAso nu puzkAkaraH /
vedAByAsajaqaH kaTaM nu vizayavyAvfttakOtUhalo nirmAtuM praBavenmanoharamidaM rUpaM purARo muniH' //
atra purARaprajApatinirmARasaMbanDe 'pvasaMbanDa uktaH /
asaMbanDe saMbanDo yaTA-
'puzpaM pravAlopahitaM yadi syAnmuktAPalaM vA sPuwavidrumasTam /
tato 'nukuryAd viSadasya tasyAstAmrOzWaparyastarucaH smitasya' //
atra saMBAvanayA saMbanDaH yaTA vA- 'dAho 'mBaHprasftiMpacaH pracayavAn bAzpaH praRAlocitaH SvAsAH preNKikatadIpradIpakalikAH pARwimni magnaM vapuH /
kiM tAmyatkaTagrAmi rAtrimaKilAM tvanmArgavAtAgrane hastacCattranirudDacandramahasastasyAH sTitirvartate' //
atra dAhAdIpAmaBBaH prasftyAdyErasaMbanDe 'pi saMbanDaH sidDatvenoktaH /


--------------------

RuAssC_23/2:

laqahatvAdInAmiti,AdiSabdAd vartanacCAyAyA eva grahaRam /
tatrEvABede 'pi BedavivakzaRAt /
uttarArDe hi saMbanDe 'pyasaMbanDaH /
'lAvaRyadraviRavyayo na gaRitaH' ityasya pAdatrayI tanvIlAvaRyaprakarzapratipAdanArTamityetatprayojanadarSanaM sarvodAharaRopalataRaparam /
saMBAvanayeti /
natu vastutaH /
ata eva saMbanDasyAvAstavatvAdudAharaRAntaramAha-dAho 'mBa ityAdi /
vASabdaH samuccayArTaH /


__________


RuAss_23/3:


kAryakAraRapOrvAparyaviDvaMsaH pOrvAparyaviparyayAttulyakAlatvAdvA /
viparyayo yaTA-
'hfdayamaDizwitamAdO mAlatyAH kusumacApabARena /
caramaM ramaRIvallaBa! locanavizayaM tvayA BajatA' //
tulyakAlatvaM yaTA--
'aviralavilolajaladaH kuwajArjunanIpasuraBivanavAtaH /
ayamAyAtaH kAlo hanta hftAH paTikagehinyaH' //


--------------------

RuAssC_23/3:

atra ca kAryakAraRapOrvAparyaviDvaMsa ityanena prasidDayoH kAryakAraRayorviDvaMso viparyayastaTA pOrvAparyasyAdipaScAtkAlaBAvitvena prasidDasya kramatya viDvaMso vyatyayaH sahaBAvo vetyapi BedatrayaM tantreRoktam /
evaM ca kAryakAraRaviDvaMsasyApi paYca prakArAH /
avAntaraprakAratvAtpunarezAM paYcaprakAratvaM niyamagarBIkAreRa pUrvaM vyAKyAtam /
tatra kAryakAraRayorviparyayo yaTA -
'eattaM avaattaM sakoaaraM miaNkakAntIiM /
sahassapaM arEndassa kAraRaM BaRE sarassa' //
('etAvadavadAtaM saMkocakaraM mfgANkakAntInAm /
sahastrapatrakamaravindasya kAraRaM Bavati sarasaH') //
atrendukAnteH saMkoce viparyayeRa Satapatrasya kAraRatvamaDyavasitam /
atra Bede 'Beda ityevaMrUpAtiSayoktirhetutvena sTitA /
uttare tvarDe sEva SlizwaSabdanibanDanA hetuH /
taTABAvopanibanDaScAtra vaktrasya lAvaRyaprakarzapratipAdanArTam /
kramaviparyayo yaTA-
'kupitasyapraTamamanDakArI Bavati vidyA tato BrukuwiH, AdAvindriyARi rAgaH samAskandati, caramaM cakzuH,AkamBe tapo galati paScAtsvedasalilam,pUrvamayaSaH sPuratyanantaramaDara' iti /
atra kopakArye vidyABrukuwyAdInAmanDakArIBavanAdO kramaM nigIrya tadviparyayo 'DyavasitaH /
tasyEva sahaBAve yaTA -
'rEBavaRAhi pariaRo masaRaM maRimehalA RiaMbAhiM /
lajjA hiaAhi samosaranti samaM sasimuhIRam' //
('ratiBavaneByaH parijano masfRaM maRimeKalA nitambeByaH /
lajjA hfdayeByaH samamapasaranti samaM SiSimuKInAm') //
atra parijanAdInAmapasaraRe kramikatve 'pi samakAlatvamaDyavasitam /
evamezAM sarvezAmeva BedAnAM lokAsaBavadvizayatvaM darSayitumAha /


__________


RuAss_23/4:


ezu paYcasu Bedezu Bede 'BedAdivacanaM lokAtikrAntagocaram /
ataScAtrAtiSayAKyaM yatPalaM prayojakatvAnnimittaM tatrABedADyavasAyaH /
taTA hi 'kamalamanamBasi' ityAdO vadanAdInAM kamalAdyErBede 'pi vAstavaM sOndaryaM kavisamarpitena sOndaryeRABedenADyavasitaM Bede 'Bedavacanasya nimittam /
tatra ca sidDo 'DyavasAya ityaDyavasitaprADAnyam /
na tu vadanAdInAM kamalAdiBiraBedADyavasAyo yojanIyaH, aBede Beda ityAdizu prakArezvazyApteH /
tatra hi 'aRRaM laqahfttaRaaM' ityAdO sAtiSayaM laqahatvaM nimittaBUtaBedenADyavasitam /
evamanyatrApi jYeyam /
tadaBiprAyeREvADyavasitaprADAnyam /
prakArapaYcakamaDyAtkAryakAraRaBAvena yaH prakAraH sa kAryakAraRatASrayAlaNkAraprastAve prapaYcArTaM lakziyizyate /



--------------------

RuAssC_23/4:

ezvityAdi /
ezviti vizayasatpamI /
eza cAvayavanirdeSaH /
lokAtikrAnteti /
kavipratiBAnirmitameva sAtiSayaM vastvezAM vizaya ityarTaH /
atreti BedapaYcake /
caSabdaH prameyAntarasamuccayArTaH /
Palamiti /
tasyEva pratipipAdayizitatvAt /
tatreti /
vAntavasya sgEndaryasya kavisamarpitena sOndaryeRABedavacane /
nanu cAtra vadanAdInAM kamalAdyaDyavasAyaH pratIyata iti kaTametaduktamityASaNkyAha-na tvityAdi /
kutaSca tezvavyAtpirityASaNkayAha-tatra hItyAdi /
kamalamanamBasItyatra hi yadi vadanAdInAM DarmiRAmaBedADyavasAyayojanaM kriyate tattasya DamigatatvenEvezweriha DarmARAM na syAdavyAtpiH /
ataSca pUrvatra DarmARABevADyavasAyo yojanIyo yena sarvatrEka eva pakzaH syAditi tAtparyArTaH /
upalakzyaM cEtat /
yAvatA hyaDyavasitaprADAnyamasyA lakzaRam /
tacca DarmiRAmastu DarmARAM veti ko viSezo yenAvyAtpiH syAt /
pratyutaDarmayoraBedADyavasAyAByupagame upamAdInAmapyatiSayoktiprasaNgaH syAt /
tatrApi DarmARAmeva Bede 'BedavivakzaRAt /
evaM cavijAtIyatvena Bede DarmayorapyaByAtpiH prasajyata ityalamasaNgatagranTArTodIraRena /
prapaYcArTamiti /
na tu nirRayArTam /
ihEva tasya viScitatvAt /
prapaYcaSca tatrEva darSiyizyate /



--------------------

RuAssC_23/4a:

etadupasaMharannanyadavatArayati /


____________________________________________________________


START SUtra 24:


evamaDyavasAyASrayamalaNkAradvayamuktvA gamyamAnOpamyASrayA alaNkArA idAnImucyante /
tatrApi padArTavAkyArtagatatvena tezAM dvEviDye padArTagatamalaNkAradvayaM krameRocyate-

Opamyasya gamyatve padArTagatatvena prastutAnAmaprastutAnAM vA samAnaDarmABisaMbanDe tulyayogitA // RuAss_24 //

ivAdyaprayoge hyOpanyasya gamyatvam /
tatra prAkaraRikAnAmapraraRikAnAM vArTAnAM samAnaguRakriyAsaMbanDe anvitArTA tulyayogitA /
yaTA-
'sajjAtapatraprakArAYcitAni samudvahanti sPuwapAwalatvam /
vikasvarARyarkakarapraBAvAddinAni padmAni ca vfdDimIyuH' //
atra ftuvarRanasya prakAntatvAddinAnAM padmAnAM ca prakftatvAd vfdDigamanaM kriyA /
evaM guRe 'pi /
yaTA-
'yogapawwo jawAjAlaM tAravI tvaNmfgAjinam /
ucitAni tavANgezu yadyamUni taducyatAm' //
ucitatvaM guRaH /
aprAkaraRikAnAM yaTA-
'DAvattvadaSvapftanApatitaM muKe 'sya ninindranIlanalinacCadakomalANgyA /
Bagnasya gUrjaranfpasya rajaH kayApi tanvyA tavAsilatayA ca yaSaH praBfzwam' //
atra gUrjaraM prati nAyikAsilatayoraprAkaraRikatve mArjanaM kriyA /
guRo yaTA-
'tvadaNgamArdavaM drazwuH kasya citte na BAsate /
mAlatISaSaBflleKAkadalInAM kaWoratA' //
kaWoratvaM guRaH /
evamezA caturviDA vyAKyAtA /



--------------------

RuAssC_24:

[sU] 'sAdfSya yadi gamya [SabdataH akaTita] ho ora [kevala] prasturto aTavA [kevala] aprastutoM kA padArTastara para samAnaDarma-sambanDa ho to tulyayogitA [hotI hE]' //24//


--------------------

RuAssC_24a:

evamityAdinA /
gamyamAnOpaByASrayA iti ivAdyaprayogAt /
padArTamiti /
vAkyArTApikzayA padArTapratIterantaraNgatvAt /
tatra praTamaM tulyayogitAmAha - OpamyetyAdi /
etadeva vyAcazwe - ivetyAdinA /
tatretyOpamyasya gamyatve sati /
prAkaraRikAnAmiti dvayoH samAnaDarmasaMbanDasya saMBavAdeva grahaRasidDerbahuvacananirdeSo bahUnAM grahaRArTam /
ata eva ca bahUnAmOpamyagrahaRAyeti na vAcyam /
vakzyamARodAharaRezu dvayorOpamyasyodBAsamAnatvAt /
evaM dIpake 'pi jYeyam /
anvitArTeti /
samAnaDarmasaMbanDinAmatra BAvAt /
anenEva cAsyAH prakftAnAmaprakftAnAM ca guRakriyAtmamakaDarmayogAd dvEviDyena catuzprakAratvamatyuktam /
na cAsyAtiSayoktiranuprARakatayA vAcyA /
tAM vinApi vakzyamARodAharaRezvasyAH saMBavAt /
OpamyABAve 'pi guRasAmyodAharaRadvayaM prAcyodAhftatvAdgranTakftodAhftam /
yatra punarOpamyaM pratIyate tadudAhriyate yaTAr -
'irzyAvikArAvasare tavocitamidaM priye /
sKaladgatitvaM vacasAM lIlAcaNkramaRasya ca' //
atrocitatvaM guRaH /
aprakftavostu yaTA -
'BUBAroddahamavyagre suciraM tvayi tizwati /
devAdya PaRinAmagraTaH kUrmaSca suKinO param' //
atra suKitvaM guRaH /
kecicca nAyikAmilitagroH prAkaraRikatvaM manyanta ityudAharaRAntareRodAhriyate yaTA -
'SaMBoryannaKaraSmiBiH praRamataScUqAmaRitve sTitA gaNgA candrakalA ca sarvajagatAM vandyatvamApAditA /
yuktAyAH paratApadAvavipadaH kanyApitFRAmasO dUrIkAryahimAlayA kaTamumApAdadvayI prApyate' //
atra BagavatIpAdadvayasyEva varRanIyatvAd gaNgAcandrakalayoraprakftatvam /
ApAdanaM ca kriyA /
'bimbapratibimbaBAvenApIyaM Bavati /
yaTA -
'kzipantyacintyAni padAni helayA svarAjahaMsAnaDiruhya ca sTitA /
kavIndravaktrezu ca yatra SAradA sahastrapatrezu ramA ca rajyati' //
atra vaktrapadmayorbimbapratibimbaBAvaH /
anenEva cASayenAtrAlaNkAravArtike granTakftA vESizwyamasyAH darSitam /
SudDasAmAnyarUpatvena yaTA -
'AstAM tAlasya saMnidDe dve DAtryI tasya vfdDaye /
ekA payaHprastraviRI sarvasaMpatprasUH parA' //
atra prastravaRasya SudDasAmAnyarUpatvam /
evam ityAdinA /


--------------------

RuAssC_24b:

etadupasaMharannanyadavatArayati /


____________________________________________________________


START SUtra 25:


prastutAprastutayorvyastatve tulyayogitAM pratipAdya samastatve dIpakamucyate -


prastutAprastutAnAM tu dIpakam // RuAss_25 //

Opamyasya gamyatva ityAdyanuvartate /
prAkaraRikAprAkaraRikayormaDyAdekatra nirdizwaH samAno DarmaH prasaNganAnyatropakArAddIpanAddIpasAdfSyena dIpakAKyAlaNkArotTApakaH /
tatrevAdyaprayogAdupamAnopameyaBAvo gamyamAnaH /
sa ca vAstava eva /
pUrvatra SudDaprAkaraRikatve SudDAprAkaRikatvE vA vEvakzikaH, prAkaraRikatvanirvartitatvAdupamAnopameyaBAvasya /
anekasyEkakriyABisaMbanDAdOcityAtpadArTatvoktiH /
vastutastu vAkyArTatve AdimaDyAntavAkyagatatvena Darmasya vfttAvAdiBamaDyAntadIpakAKyAstrayo 'sya BedAH /


--------------------

RuAssC_25:

prastutAprastutAnAmiti /
ekatreti prAkaraRike 'prAkaraRike vA /
anyatreti prAkaraRikAdO dIpaketi 'saMjYAyAm' ityanena kan /
sAdfSyena samudAyagamyAyAH saMjYAyA aBAvAt /
tatreti dIpake /
vAstava iti /
prakftAprakftayorupamAnopameyarUpatvAt /
pUrvatreti tulyayogitAyAm /
iyAneva ca dIpakatulyayogitayorviSezo 'stItyapyanena darSitam /
na cEtAvatEvAnayoH pfTaglakzaRaM yuktam /
OpamyagarBatvAKyasya sAmAnyasya dvayorapyanugamAt /
evaM ca samucitopamAderapi pfTaglakzaRaM syAt /
granTakftA punaScirantanAnuroDAtkftam /
vEvakzika iti /
yatrEva vakturupamAnatvamupameyatvaM vA vaktumizwaM tatrEva prakaraRAdibalAdASrayaRIyamityarTaH /
ataSca 'prastutasya tu nAnyena vyaBicArasya darSanAt' iti nItyAprastutAprastutatvamAtranibanDana evopamAnopameyaBAvo na BavatIti BAvaH /
evaM 'prasidDenAprasidDasya sAdfSyamupamA matA'ityAdidfSA prasidDAprasidDatvamAtranibanDano 'pyupamAnopameyaBAvo na vAcyaH /
'Kamiva jalaM jalamiva Kam' ityAdO dvayorapi tulyatvAt prasidDaguRatvAdyaBAve 'pyupamAnopameyaBAvasyezwervyaBicArasya darSasanAt /
nanu cAtra sADarmya vAkyArTagatatvenEva pratIyata iti kaTaM tasya padArTagatatvamuktamityASaNkyAha-anekasyetyAdi /
evaM pUrvatrApi jYeyam /


__________


RuAss_25/1:


krameRodAharaRam - 'rehE mihireRa RahaM raseRa kavvaM sareRa jovvaRaaM /
amaeRa DuRIDavao tumae RaraRAha BuvaRamiRaM' //
('reyate mihireRa naBo rasena kAvyaM sareRa [smareRa] yOvanam amftena DunIDavaHsvayA naramATa! Buvanamidam' //)//
'saMcArapUtAni digantarARi kftvA dinAnte nilayAya gantum /
pracakrame pallavarAgatAmrA praBA pataNgasya munaSca DenuH' //
'kivaRARa DaRaM RAARaM PaRamaRI kesarAiM sIhARaM /
kulavAliARa TaRaA kutto Ceppanti amuARaM' //
('kfpaRAnAM DanaM nAgAnAM PaRamaRiH kesarAH siMhAnAm /
kulabAlikAnAM stanAH kutaH spfSyante 'mftAnAm') //
evamekakriyaM dIpakatrayaM nirRItam /
atra ca yaTAnekakArakagatatvennEkakriyA dIpakaM taTAnekakriyAgatatvenEkakArakamapi dIpakam /
yaTA-
'sADUnAmupakartuM lakzmIM DarttuM vihAyasA gantum /
na kutUhali kasya manaScaritaM ca mahAtmanAM Srotum' //
atropakaraRAdyanekakriyAkartftvena kutUhalaviSizwaM mano nirdizwam /
CAyAnrareRa tu mAlAdIpakaM prastAvAntare lakzyayizyate /


--------------------

RuAssC_25/1:

DenusaMDyayoH prakftatvAdatrAnye tulyayogitAM manyanta ityudAharaRAntareRodAhriyate-
'DammajjaReRama kARa vi kARavi atTajjaReRa boleri /
kAmajjaReRa kARa vi kARa vi emea saMsAro' //
('DarmmArjanena kezAmapi kezAmapyarTArjanena vyatyeti /
kAmArjanena kezAmapi kezAmapyevameva saMsAraH') //
ekakriyamityanenEvakaguRamapi dIpakaM svayamevodAhAryamiti sUcitam /
tattu yaTA-
'PaRAsahastraBfdaDo divi netrasahastraBft /
advitIyaH pfTivyAM ca BavAnnAmasahastraBft' //
advitIyatvaNguRaH /
evamekAM kriyAM guRaM vAnekakArakagatatvenABiDAya tadeva ca dfzwAntIkftyEkakArakamapyanekakriyAgatatvena dIpakaM BavatItyAha-atretyAdi /
atra cocCravAsavarRanIyaM BEravAcAryAdisaktamupakArakAraRAdiviSezarUpaM prastutaM SrotFnavaboDayituM kavikartfkamidaM sADUpakArakaraRAdInAM sAmAnyAnAmaprastutAnAM praSaMsanam /
tezAM ca sAmAnyAnAM parasparamOpamyapratIterekakArakagatatveneyaM kArakatulyayogitA /
ataSca nedaM kArakadIpakasyodAharaRam /
tatta yaTA -
'AliNgituM SaSimuKIM ca suDAM ca pAtuM kIrti ca sADayitumarjayituM ca lakzmIm /
tvadBaktimadBatarasAM hfdaye ca kartuM mandAdaraM janamahaM paSumeva jAne' //
atrAliNganAdyanekakriyAkartftvenEka eva jano nirdizwaH /
prastutAprastutaM sPuwameva /


--------------------

RuAssC_25/1a:

svidyati kURati vellati vivalati nimizati vilokayati tiryak /
antarnandati cumbitumicCati navapariRItA vaDUH Sayane //
ityatra tu svEdanAdikriyARAM prastutAnAmekADAragatatvena samuccIyamAnatvAcca samuccayAlaNkAro na tu kArakadIpakam /
tadDi prastutAprastutAnAM kriyARAmOpamyasadBAve Bavati /
evaM sarDakriyARAM prastutatve 'pi samucyayasyopamyABAvAdeva tulyayogitAto 'pi BedaH /
OpamyasadBAve 'pi tulyayogitEva /
yaTA -
'cakAra durbalAnAM yaH kzamAmAgaribanAmapi /
jahre niraparADAnAmapi yaSca balIyasAm' //
atra karaRaharaRayoH prakftatvam /
dvayorapi rAjagatatvena varRanIyatvAt /


--------------------

RuAssC_25/1b:

idaM bimbapratibimbaBAvenApi Bavati /
yaTA -
'maRiH SARellIQaH samaravijayI hetinihataH kalaSezaScandraH suratamfditA bAlallanA /
madakzIRo nAgaH Saradi saridASyAnapulinA tanimnA SoBante galitaviBavAScArTizu janAH' //
atra SARollIQatvAdInAM bimbapratibimbaBAvaH /
SudDasAmAnyarUpatvaM yaTA -
'PaRaraaRarAiaNgo BuaNgaRAho DaraM samuvvahE /
RahadapyaRovasohiasiho a tuha RAha BuadaRqo' //
atra rAjitatvaSoBitatvayoH SudDasAmAnyarUpatvam /
nanvetadanantarameva mAlAdIpakamanyErlakzaGitaM tadihApi kiM na lakzyata ityASaNkyAha-CAyetyAdi /
CAyAntareReti SfNkalArUpeRa /
prastAvAntara iti /
SfNkalAbanDopacitarUpatvAt /


____________________________________________________________


START SUtra 26:


vAkyArTagatatvena sAmAnyasya vAkyadvaye pfTaNnirdeSe prativastUpamA // RuAss_26 //

padArTArabDo vAkyArTa iti padArTagatAlaNkArAnantaraM vAkyArTagatAlaNkAraprastAvaH /
tatra sAmAnyaDarmasyevAdyupAdAne sakfnnirdeSe upamA /
vastuprativastuBAvenAsakfnnirdeSe 'pi sEva /
ivAdyanupAdAne sakfnnirdeSe upamA /
vastuprativastuBAvenAsakfnnirdeSe tu SudDasAmAnyarUpatvaM bimbapratibimbaBAvo vA /
AdyaH prakAraH prativastUpamA /
vastu-Sabdasya vAkyArTavAcitve prativAvAkyArTamupamA sAmyamityanvarTASrayaRAt /
kevalaM kAvyasamayAtparyAyAntareRa pfTaNnirdeSaH /
dvitIyaprakArASrayeRa dfzwAnto vakzyate /
tadevamOpamyASrayeREva prativastUpamA /
yaTA -
'cakorya eva caturAScandrikAcAmakarmaRi /
Avantya eva nipuRAH sudfSo ratanarmaRi' //
atra caturatvaM sADAraRe DarmaM upamAnavAkye, upameyavAkye tu nipuRapadena nirdizwaH /
na kevasamiyaM sADarmyeRa yAvad vEDarmyeRApi /
yaTAtrEvottarasTAne 'vinAvantIrna nipuRAH sudfSo ratanarmaRi' iti pAWe /


--------------------

RuAssC_26:

vAkyArTetyAdi /
etadeva vyAKyAtumalaNkArAntarEH sahAsyA viBAgaM darSayati-tatretyAdinA /
'tayA sa pUtaSca viBUzitaSca' ityatropamAyAM sakfnnirdeSaH /
'pARqyo 'yamaMsArpitalambahAraH' ityAdAvapi cAsakfnnirdeSaH /
tadevaBivAdyupAdAne sADAraRaDarmasya yaTAsaMBavaM svarUpaM nirUpyevAdyanupAdAne 'pi nirUpayati-ivAdItyAdinA /
yadyapi dIpakatulyayogitayoH sAmAnyasyAsakfnnirdeSo 'pi saMBavati, taTApi sakfnnirdeSaM vinA tayoranutTAnAttadeveha prADAnyenoktam /
asakfnnirdeSaSca dviDA BavatItyAha-asakfdityAdi /
AdyaH prakAra iti SudDasAmAnyarUpatvam /
yadi cAtra sAmAnyasyEkarUpatvamevAsti tartki paryAyAntareRa pfTaNnirdeSaH kriyata ityASaNkyAha-kevalamityAdi /
yaduktam-'nEkaM padaM dviH prayojyaM prAyeRa' iti /
bimbapratibimbaBAvo dvitIyaH prakAraH /
evametadupasaMharan prakftameva sidDAntayati-tadevamityAdinA /
OpamyASrayeReti /
etadaBidaDatA granTakftA prativastUpamAyA dfzwAntABedo darSitaH /
yato 'syAH prakftArTasya viSezABiDitsayA sAdfSyArTamaprakftamarTAntaramupAdIyate,ata eva cAtra prakftAprakftayorupamAnopameyaBAvaH /
dfzwante puraretAdfSo vfttAnto 'nyatrApi sTita iti prakftasyArTasyAvispazwA pratItirBA BUditi pratItiviSadIkaraRArTamarTAntaramupAdIyate /
ata evAtrArTAntaropAdAnaM prakftasya na kvApyupayuktamapi tu pratipattaH prakftArTapratIteravispazwatAnirAsAt /
kecicca dfzwAnte dvayoH samarTyasamarTakaBAvenAnayorBAvenAnarBedamAhuH /
tadasat /
yataH svarUpayorvaSezayoH samarTyasamarTakaBAvo na Bavati /
vastvantareRa vastvantarasidDyanupapatteH /
sa hi sAmAnyaviSezayoreva Bavati /
sAmAnyasya niyamena viSezanizwatvAdviSezasya ca niyamena sAmAnyASrayatvAt /
yadi cAtra samarTyasamarTakaBAvaH syAdarTAntaranyAsAdasya pfTagalaNkAratA na syAt /
samarTyasamarTakaBAvAtmanaH sAmAnyasyoBayatrApyanugamAt /
anye punaruBayatrApyArTamOpamyamASritya sAmAnyasya SudDasAmAnyarUpatvabimbapratibimbaBAvAByAM vyavasTiteranayorBedamAhuH /
tadapyasat /
etAvatEvOpamyAKyasya sAmAnyalakzaRasyAnugatatvAdupamABedavadanayoH pfTagalaNkAratvAnupapatteH /
tadevaM vAkyanErapUkzye 'pi vaktfpratipattroreva viSezAdayorBedaH sidDaH /
vEDarmyeRApIti /
BavatIti SezaH /


____________________________________________________________


START SUtra 27:


tasyApi bimbapratibimbaBAvatayA nirdeSa dfzwAntaH // RuAss_27 //

tazRApIti na kevalamupamAnopameyayoH /
tacCabdena sAmAnyaDarmaH pratyavamfzwaH /
ayamapi sADarmyavEDarmyAByAM dviviDaH /
Adyo yaTA-
'abDirlaNGita eva vAnaraBawEH kiM tvasya gamBIratA- , mApAtAlanimagnapIvaratanurjAnAti manTAcalaH /
devIM vAcamupAsate hi bahyavaH sAraM tu sArastvataM jAnIte nitarAmasO gurukulaklizwo murAriH kaviH' //
atra yadyapi YcAnAKya eko Darmo nirdizwastaTApi na tannibanDanamOpaByaM vivakzitam /
yannibanDanaM ca vivakzitaM tatrAbDilaNGanAdAvastyeva divyavAgupAsanAdinA pratibimbanam /
dvitIyo yaTA-
'kftaM ca garvABimuKaM manastvayA kimanyadevaM nihatASca no 'rayaH /
tamAMsi tizwanti hi tAvadaMSumAnna yAvadAyAtyudayAdrimOlitAm' //
atra nihatatvAdeH sTAnAdinA vEDarmyeRa pratibimbanam /


--------------------

RuAssC_27:

tasyApIti [sAmAnyaDarmasyApItyarTaH] upamAnopameyayoriti /
prakftAprakftayorDarmiRorityarTaH /
ataSca DarmARAM DarmiRAM ca bimbapratibimbaBAvena nirdeSo 'yamalaNkAraH /
yaduktamanyatrApi-'dfzwAntaH punaretezAM sarvezAM pratibimbanam' iti /
upamAnopameyayoriti tu svArTaeva na vyAKyeyam,arTAntarasya prakftadArQyAyopAdAnAtsAdfSyAvivakzaRAt /
Adya iti sADarmyeRa /
yaTA vA--
'sTAnezu SizyanivahEH pratipAdyamAnA vidyA guruM hi guRavattaramAtanoti /
AdAya Suktizu balAhakaviprakIrRE ratnAkaro Bavati vAriBiramburASiH' //
atra sTAnAdInAM SuktyAdiBiH pratibimbanam /
yannibanDanaM ceti /
arTAlaNkAratvaM na punarOpamyam /
tasya ca samanantaroktayurktyAsaMBavAt /


____________________________________________________________


START SUtra 28:


saMBAvatAsaMBavatA vA vastusaMbanDena gamyamAnaM pratibimbakaraRaM nidarSanA // RuAss_28 //

pratibimbakaraRaprastAvenAsyA lakzaRam /
tatra kkacitsaMBavanneva vastusaMbanDaH svasAmarTyAdDimbapratibimbaBAvaM kalpayati /
kvacitpunaranvayabADAdasaMBAvatA vastusaMbanDena pratibimbanamAkzipyate /
tatra saMBavadvastusaMbanDA yaTA-
'cUqAmaRipade Datte yo devaM ravimAgatam /
satAM kAryAtiTeyIti boDayan gfhameDinaH' //
atra boDayanniti RicastatsamarTAcaraRe prayogAtsaMBavati vastusaMbanDaH /
asaMBavadvastusaMbanDA yaTA-
'abyAtsa vo yamya nisargavakraH spfSatyaDijyasmaracApalIlAm /
jawApinadDoragarAjaratnamarIcilIQoBayakowirinduH' //
atra smaracApasaMbanDinyA lIlAyA vastvantaraBUtenendunA sparSanamasaMBavallIlAsadfSIM lIlAmavagamayatItpadUraviprakarzAtpratibimbakalpanamuktam /


--------------------

RuAssC_28:

saMBavatetyAdi /
bimbapratibimbaBAvamiti upamAnopameyatvamityarTaH /
DarmaDarmiRoraBedopakzArAt /
evaM cAtra nidarSatAyAM sAdfSyAvinABAvaH /
tena -
'praBAte pfcCrantIranurahasavfttaM sahacarIrnavoQA na vrIqAmukulitamuKIyaM kaTayati /
liKantInAM pattrANkuramaniSamasyAstu kucayoScamatkAro gUQaM karajapadamAsAM praTayati' //
ityAdO saMBavatyapi vastusaMbanDe praTanasyOpamyABAvAnna nidarSanAlaNkAratvamza /
anenEva vastusaMbanDasya saMBavAsaMBavAByAmasyA Bedadvayamapyuktam /
tadevodAharati-cUqAmaRItvAdinA /
tatsamarTAcaraRe prayogAditi 'kArIzo 'DyApayati' ityAdivat /
aByAgatasya ravergiriRA SirasA DAraRaM tatsamarTAcaraRam /
ata evAtra boDayanniti RicastatsamarTA caraRe prayogAnmayeva BavadviBarapyatiTisaparyA kAryeti saMBavatsaMbanDamUlamatrArTamOpamyam /
evaM ca parvatasya boDanakriyAkartftvAsaMBavAdevAdevABimantfvyApAropArohABAvAnnAtra pratIyamAnotprekzA /
nApi smftyalaNkAraH /
gfhameDinAM parvatakartfkasya sadvizayAtiTyaboDakatvasyavAkzyArTatvAt /
tatra hi sadfSadarSanAdvastvantarasya smftirBavati /
nacAtra gfhameDinAM ravidarSanAdatiTismftO kartftvam /
tezAM sadAtiTyakartavyatAyA boDyatvAt /
nApyatra raviRAtiTeratiTinA vA raveH sAmyaMvivakzitam /
api tu mayeva gfhameDiBirapi satAmAtiTyaNkAryamiti /
ata eva nAtra vastvantarakaraRAtmApi viSezAlaNkAraH /
tapAnAvagame 'tiTyAderasaMBAvyasyAvagamo jAta ityevamAtmikAyAH pratipatteraBAvAt /
ataSca satyasati vA saMbanDe nidfSaMneti vAcyam /
tena yaToktameva BedadvayaM syAt /
asaMBavaditi /
DarmyantarasaMbanDino Darmasya Damyantare 'nyadAyogAt /
adraviprakarzAditi /
DarmamuKenasAdfSyasya kiYcitpratyAsaccatvAt /
yaTA vA -
'aNge pulaaM aharaM savepiaM jaMpiaM sasikkAraM /
savvaM sisireRa kaaM jaM kAavvaM piaameRa' //
atra vallaBakAryasya pulakAderDarmasya vastvantaraBUtena SiSireRa kAraRamasaMBavattasya sAmyamavagamayatIti SiSirasya ballaBatulyatApratIterOpamyam /
ataScAtra DarmARAmasaMbanDAt nidarSanetyuktvA pratimAlaNkAratvaM na vAcyam /
pratiBAyAScAnyodAharaRezvalaNkArAntarAviyogaH sPuwa eveti na pfTagalaNkAratvaM vAcyam /
evamanyezAmapi samagrARAmaBinavAlaNkArARAM cAnyEranyAlaNkArayogo yojayituM Sakya eveti granTavistaraBayAdasmadarSane taddUkzaRodDArasyEva ca pratijYAtatvAdasmABiH prAtipadyena na dUzitam /
na punaretAvatEva paramatamapratizidDamanumatameveti dfSA ezAmapi pfTagalaNkAratvaM yuktaM mantavyam /


__________


RuAss_28/1:


ezApi padArTavAkyArTavfttiBedAd dviviDA padArTavfttiH samanantaramudAhftA /
vAkyArTavfttiryaTA-
'tvatpAdanaKaratnAnAM yadalaktakamArjanam /
idaM SrIKaRqalepena pARqurIkaraRaM viDoH' //
kecittu dfzwAntAlaNkAro 'yamityAhustadasat /
nirapekzayorvAkyArTayorhi bimbapratibimbaBAvo dfzwAntaH /
yatra ca prakfte vAkyArTe vAkyArTAntaramAropyate sAmAnADikaraRyena tatra saMbanDAnupapattimUlA nidarSanEva yuktA, na dfzwAntaH /
evaM ca -
'SudDAntadurlaBamidaM vapurASramavAsino yadi janasya /
dUrIkftAH Kalu guRErudyAnalatA banalatABiH' //
ityatra dfzwAntabudDirna kAryA /
uktanyAyena nidarSanAprAtpeH /


--------------------

RuAssC_28/1:

ezetyasaMBavadvastusaMbanDanibanDanA /
na kevalaM nidarSanA yAvattadBedo 'pyayaM dviviDa ityapiSabdArTaH /
udAhfteti 'avyAtsa vaH' ityAdinA /
keciditi SrImammawAdayaH / 18 a. sa. taditi dfzwAntAlaNkAravacanam /
etadanyatrApi yojayati-evamityAdinA /
uktanyAyeneti,prakftavAkyArTe vAkyArTAntarasya sAmAnADikaraRyenADyAropyamARatvAt /
ataScAnyErvAkyArTayoH sAmAnADikaraRyanidaSAcCrOtAropasadBAvena vAkyArTarUpakaM yaduktaM tattAvadAstAm,yatputraH prativastUpamodAharaRatvamuktaM tadayuktameva /
nirapekzayorvAkyArTayorDarmasya SudDasAmAnyarUpatve prativastUpamA /
na cAtrEkamapi saMBavati /
vAkyArTayoH sApekzatvAcCudDasAmAnyarUpatvABAvAcca arTApattyudAharaRatvamapyatrAyuktam /
'jAgrataH kamalAllakzmIM yajjagrAha tadadButam /
pAdadvandvasya matteBagatisteye tu kA stutiH' //
ityatra tu prativastUpamodAharaRatvaM pApAtpApIyaH /
atra hi vAkyArTayoH parasparaM sAdfSyamAtramapi nAstIti kA kaTA prativastUpamAyAH /
evaMviDameva cAnyatra sarvAlaNkArodAharaRezvAsamaYjasyaM saMBavadapi samanantaroktahetudvayASca darSitam /
taTA ca -
'AjYADaraH paYcaSaraH purastAtsuDA punaH karmakarI muKasya /
sa cApi sOndaryaviSezabandI yatrendurindIvaralocanAnAm' //
ityatra vizayavizayiRordvayorapyupAdAnAtsPuwe 'pi rUpakatve 'tiSayoktyudAharaRatvamuktaM tatra cAtiSayoktitvameva nAstIti kiM kAryakAraRaBAvapUrvakatvanidarSanenanetyalaM bahunA /
asaMBavadvastusaMbanDanibanDanAyASca yadyapi vastusaMbanDasyAviSezeRa saMBava uktastaTApi samanantaroktodAharaRezu yaTopamAnasaMbanDI Darma upameyagatatvenEva saMBavati taTEvopameyasaMbanDI DarmaH kvacidupamAne 'pItyAha-iyamityAdi /


__________


RuAss_28/2:


iyaM copemeya upamAnavfttasyAsaMBavAtpratipAditA pUrvEH vastutastUpameyavfttasyopamAne 'saMBavAdapi Bavati /
uBayatrApi saMbanDaviGawanasya vidyamAnatvAt /
tadyaTA - 'viyoge gOqanArIRAM yo gaRqatalapARqimA /
alakzyata sa KarjUrImaYjarIgarBareRuzu' //
atra gaRqatalaM prakftam /
tadDarmasya pARqimnaH KarjUrIreRuzvasaMBavAdOpamyapratItiH /
eza ca prakAraH SfNKalAnyAyenApi Bavati /
yaTA-
'muRqasire boraPalaM borovari boraaM TiraM Darasi /
viggucCAE appA RAliaCeA Calijjanti' /


--------------------

RuAssC_28/2:

uBayatretyupameye upamAne vA /
vasantavarRanasya prakrAntatvAd dvayoH prakftatve 'pi gaRqatalasyopameyatvam /
tadBatatvenEva pARqimnaH sisADayizitatvAt /
siDdasADyaDarmatvameva kzopamAnopameyatvamza /
yaTA vA -
'tvadvaktralAvaRyamidaM mfgAkzi saMlakzyate patyurapi kzapAyAH /
kaTaM tvanenAhftametadadya kalAvatAM vA kimasADyamasti' //
atra cAwuzu nAyikAyAH prastutatvAdvaktramupameyam /
tadDarmasya ca lAvaRyasyopamAne SaSinyasaMBavaH /
eza iti asaMBavadvastusaMbanDanibanDano vA vAcyaH /


__________


RuAss_28/3:


iyamapi kvacinmAlayApi BavantI dfSyate /
yaTA-
'araRyaruditaM kftaM SavaSarIramudvartitaM sTale 'bjamavaropitaM suciramUzare varzitam /
SvapucCamavanAmitaM baDirakarRajApaH kftaH Dfto 'nDamuKadarpaRo yadabuDo janaH sevitaH' //
kvacitpunarnizeDasAmarrTyAdAkzitpAyAH prAtpeH saMbanDAnupapattyApi Bavati /
yaTA-
'utkope tvayi kiYcideva calati drAggUrjarakzmABftA muktA BUrna paraM BayAnmarujuzAM yAvattadeRIdfSAm /
padByAM haMsagatirmuKena SaSinaH kAntiH kucAByAmapi kzAmAByAM sahasEva vanyakariRAM gaRqasTalIviBramaH' //
atra muktena nizeDapadaM tadanyaTAnupapattyA pAdayorhasagatiprAtpirAkzipyate /
sA ca tayoranupapannA sAdfSyaM gamayatIti asaMBavadvastusaMbanvanibanDanA nidarSanA /


--------------------

RuAssC_28/3:

AkzitpAyA iti /
prAtpipUrvakatvAnnizeDasya /
seti prAtpiH sAdfSyamiti pAdayorhasagatitulyAyA gateH pratIteH /
iyaM ca sAmAnyasyAnugAmitayA /
yaTA- avyAtma va ityAdi /
atra nisargavakratAkzyaDarmasyAnugAmitvam /
SudDasAmAnyarUpatvena yaTA -
'hAreRAmalakasTUlamuktenAmuktakuntalaH /
PaRIndrabadDajUwasya SriyamApa sa DUrjaweH' //
atrAmuktabadDayoH SudDasAmAnyarUpatvam /
bimbapratibimbaBAvena yaTA -
'uha sarasadantaqalakapolapaqimAgao maacCrIi /
ante siMdUriasaMKavattakarARaM vahE cando' //
('paSya sarasadantamaRqalakapolapratimAgato mfgAkzyAH /
ante sindUritaSaNKAvarttakaraRIM [kriyAR]vahati candraH') //
atra dantamaRqalasindUritatvayorbimbapratibimbaBAvaH /


____________________________________________________________


START SUtra 29:


BedaprADAnye upamAnAdupameyasyADikye viparyaye vA vyatirekaH // RuAss_29 //

aDunA BedaprADAnyenAlaNkArakaTanam /
Bedo vElakzaRyam /
sa ca dviDA Bavati, upamAnAdupameyasyADikaguRatve viparyaye vA BAvAt /
viparyayo nyUnaguRatvam /


--------------------

RuAssC_29:

BedaprADAnya ityAdi /
aDuneti prAtpAvasaram /
Bedasya cAtra prADAnyAdaBedasya vastutaH sadBAvaH /
sAdfSya eva paryavasAnAt /
ata eva sAdfSyavyatirekeRa saMBavannapi Bedo nAsya vizayaH /
yaTA -
'divyottarIyaBfti kOstuBarannaBAji deve pare daDatu lubDaDiyo 'nubanDam /
rUpaM digambaramaKaRwanfmuRqacUqaM BAvatkameva tu bateSa mama spfhAyE' //
atra vEzRaveByaH svAtmani vizRorvA parameSvare BedamAtraM vivakzitaM na tu kenApi kasyacidOpamyam /
sa iti BedaH /
tasyADikyaviparyayAByAM vEviDyAdvayatireko 'pi dviviDaH /
tadASrayatvAdasya /


__________


RuAss_29/1:


krameRodAharaRam - 'diddakzavaH pakzyalatAvilAsamakzRAM sahasrasya manoharaM te /
vApIzu nIlotpalinI-vikAsaraByAsu nandanti na zawpadODAH' //
'kzIRaH kzoRo 'pi SaSI BUyo BUyo vivarDate satyam /
virama prasIda sundari yOvanamanivarti yAtaM tu' //
atra vikasvaranIlotpalinyapekzayA akzisahasrasya pakzmalatayA aDikaguRatvam /
candrApekzayA ca yOvanasya nyUnaguRatvam /
SaSivElakzaRyena tasyApunarAgamAt /


--------------------

RuAssC_29/1:

candrApekzayeti /
SaSiyOvanayorhi samAne 'pi gatvaratve SaSinaH punarAgamanamapi saMBavati na tu yOvanasyeti tato 'sya nyUnaguRavattvam /
nanvatra viparyayameveti sUtritaM BedAntaramayuktam /
upamAnAdupameyasya nyUnaguRatve vAstavatvAt,tattve cAlaNkAratvAnupapatteH /
yOvanasya cAtrAsTiratve pratipAdye pratipAdye candrApekzayADikaguRatvameva vivakzitam /
yadetaYcandravadyAtaM sanna punapAyAtIti /
asadetat /
yato 'tra candravad gataM sad yOvanaM yadi punarapyAgacCret tat priyaM prati ciramIrzyAnubanDo yujyeta /
kAlAntare 'pi hyasya tadavalokanAdunA saPalIkAraH syAt /
idaM punarhatayOvanaM yAtaM satprunarnAgacCratItIrzyAdyantarAyaparihAreRa nirantaratayEva priyeRa saha saPalayitavyamiti DigIrzyAm,tyaja priyaM prati manyum,kuru prasAdamityAsmin priyavayasyopadeSe priyaM prati kopopaSamAya candrApekzayA yOvanasyApunarAgamanaM nyUnaguRatvenEva vivakzitamiti vAkyArTavida eva pramARam /
na cEtad vAstavamupameyasya nyUnaguRatvam /
tasyEva sAtiSayatvenapratipAdyatvAt /
prakftArToparaYjakatve hi sarvaTA kaveH saMramBaH /
taccADikaguRamuKena Bavatu,itaraTA vA ko viSezaH /
tasmAdyuktameva viparyaye veti sUtritam /
pratyuta pratitpatvAt /
vataH 'svareRa tasyA aBftastruteva' ityAdAvanyazwAlApasya pratikUlatvokteH karRakawukatvAdinA nyUnatvAvagaterupameyaBUtAyA BagavatyAH saMbanDinaH svarasyAmftastratevetyaBiDAnAdAnandAtiSayadAtiSayadAyitvAdeScADikyamevAvagamyata ityalaM bahunA /
asyApi sAdfSyASrayatvAtsAmAnyasya trayI gatiH /
tatrAnugAmitA yaTA - nAgendrahastAstvaci karkaSatvAdekAntaSEtyAtkadalIviSezAH /
labDvApi loke pariRAhi rUpaM jAtAstadvarvorupamAnabAhyAH //
atra pariRAhirUpatvasyAtugAmitvam /
vastuprativastuBAve punargranTakftEvodAhftam - didfkzava ityAdi /
atra manoharatvaramyatvayoH SudDasAmAnyarUpatvam /
pakzyalatAvilAsavikasvarayoSca bimbapratibimbaBAvaH /


____________________________________________________________


START SUtra 30:


upamAnopameyayorekasya prADAnyanirdeSe 'parasya sahArTasaMbanDe sahoktiH // RuAss_30 //

BedaprADAnya ityeva /
guRaprADAnaBAvanimittakamatra BedaprADAnyam /
sahArTaprayuktaSca guRaprADAnaBAvaH /
upamAnopameyatvaM cAtra vEvakzikam, dvayorapi prAkaraRikatvAdaprAkaraRikaraRikatvAdvA /
sahArTasAmarTyAdDi tayoH tulyakakzatvam /
tatra tftIyAntasya niyamena guRatvAdupamAnatvam /
arTAcca pariSizwasya praDAnatvAdupameyatvam /
SabdaScAtra guRaprADAnaBAvaH /
vastutastu viparyayo 'pi syAt /
tatra niyamenAtiSayoktimUlatvamasyAH /
sA ca kAryakAraRapratiniyamaviparyayarUpA aBedADyavasAyarUpA ca /
aBedADyavasAyaSca SlezaBittiko 'nyaTA vA /
sAhityaM cAtra katrAdinAnABedaM jYeyam /
tatra ca -
'kAryakAraRapratiniyamaviparyayarUpA yaTA -
'BavadaparADEH sArDaM saMtApo varDatetarAmasyAH' /
atrAparADAnAM saMtApaM prati hetutve 'pi tulyakAlatvenopanibanDaH /
SlezaBittikABedADyavasAyarUpA yaTA -
'astaM BAsvAnprayAtaH saha ripuBirayaM saMhniyantAM balAni' /
atrAstaM gamanaM Slizwam /
astamityasyoBayArTatvAt //


--------------------

RuAssC_30:

upamAnetyAdi /
kiMhetukaM cAtra BedaprADAnyamityASaNkyAha-guRetyAdi /
guRaprADAnaBAvo 'pi kiMhetuka ityAha-sahArTetyAdi /
ekasya praDAnyaBUtaviBaktinirdeSAdanyasya ca viDiviBaktinirdeSAt /
vEvakzikamiti na punarvAstavam /
upamAnopameyatvaM hi dvayostulyakakzatveBavati taccAtra kiMnimittakamitTASaNkyAha-sahArTetyAdi /
pariSizwasyeti praTamAntasya /
SAbda iti na punarArTaH , vastuto viparyayasyApi saMBavAt /
evaM guRapraDAnaBAvanimittakaM BedaprADAnyamapi SAbdamevAtra jYeyam /
vastuto hi sAdfSyEva payavasAnAdBedABedayostulyatvenEva pratItiH /
tasmAcCrAbdameva BedaprADAnyamASrityehAsyA vacanam /
viparyaya iti /
praDAnaviBaktyA nirdizwasyAprADAnyaM guRaviBaktyA ca nirdizwasya prADAnyam /
niyameneti /
anenAtiSayoktyAnuprARanamantareRAlaNkAratvamevAsyA na BavatIti Dvanitam /
setyatiSayoktiH /
kAryakAraRayoH pratiniyamasya kramasya viparyayastulyakAlatvAdinokteH /
anyaTeti aSlezarUpaH /
tadevamasyA atiSayoktiBedacatuzwayamanuprARakam /
katrAdIti AdiSabdAt karmAdayaH /
tatreti nirDAraRe /
[kAryakAraRapratiniyamaviparyayarUpeti] /
asyAmanuprARakatvena sTiteti SezaH /
atrAparADAnAM SAbdo guRaBAvaH /
vastutastu prADAnyaM tezAmeva,pratipAdyatvAt /
evamanyatra jYeyam /
'kzayameti sA varAkI snehaMna samaM tvadIyena' ityasyArDam /
'kurvantvAtpA hatAnAM raRaSirasi janA vahRisAd dehaBArAnaSrUnmiSraM kaTaYcidvadatu jalamamI bAnDavA bAnDavA bAnDaveByaH /
mArgantAM jYAtidehAn hatanaragahane KaRqitAngfDrakaNkEH' ityasyAdyaM pAdatrayam /


__________


RuAss_30/1:


tadanyaTArUpA yaTA -
'kumudavanEH saha saMprati viGawante cakravAkamiTunAni' /
atra viGawanaM saMbanDiBedAdBinnaM na tu Slizwam /
etadviSezaparihAreRa sahoktimAtraM nAlaNkAraH /
yaTA-
'anena sArDaM viharAmburASestIrezu tAlIvanamarmarezu' ityAdO /
etAnyeva kartfsAhitye udAharaRAni /
karmasAhitye yaTA - 'dyujano mutyunA sArDaM yasyAjO tArakAmaye /
cakre cakrABiDAnena prezyeRAtpamanoraTaH' //
atra karotikriyApekzayA dyujanasya mftyoSca karmatvam /
ezA ca mAsayApi BavantI dfSyate /
yaTA-
'utkzitpaM saha kOSikasya pulakEH sArDaM muKErnAmitaM BUpAnAM janakasya saMSayaDiyA sAkaM samAsPAlitam /
vEdehyA manasA samaM ca sahasAkfzwaM tato BArgava- prOQAhaNkftikandalena ca samaM tad BagnamESaM DanuH' //


--------------------

RuAssC_30/1:

saha kamalErlalanAnAM mAnaH saMkocamAyAti ityasyArDam /
etadviSezaparihAreReti atiSayoktyanuprARanamantareRa /
'dvIpAntarAnItavaNgapuzpErapAkftasvedalavA marudBiH' iti dvitIyamarDam /
etAnIti samanantaroktAni /
yamApekzayA dyujanasyAnantaramAtpamanoraTatvamiti AdipaScAdBAvena kramikayostulyakAlatvenoktiH /
yaTA vA -
'BAgyEH samaM samutpannaM prajABiH saha lAlitam /
varDitaM sukftEH sArDamarRorAjamasUta sA' //
atra samutpattyanantaraM tadBAgyAnAmutpattiriti kramikayoH samakAlatvam /
asyASca SudDasAmAnyarUpatvaM yaTA -
'malaARileRa saha sorahavAsieRa dEARaM /
vaqQanti bahalasomAlaparimalA sAsaRiuraMbA' //
('malayAnilena saha sOraBavAsitena dayitAnAm /
varDante bElasukuMmAraparimalA SvAsanikurambAH') //
atra sOraBaparimalayoH SudDasAmAnyarUpatvam /
bimbapratibimbaBAvo yaTA -
'dinaaraaraRiuraMbA kaRaAalakaqaareRivipPuriA /
viaSanti parimalaBarobBaqehiM kamalakirahiM samaM' //
('dinakara-kara-nikurambA kanakAcala-kawaka-reRu-visPuritAH /
vikasanti parimalaBarodBawEH kamalAkarEH sArDam') //
atra kanakAcalakawakareRuvicCuritatvasya parimalaBarodBawatvaM bimbapratibimbatvena nirdizwam /


____________________________________________________________



START SUtra 31:


sahotkipratiBawaBUtAM vinoktiM lakzayati - /

vinA kiYcidanyasya sadasattvABAvo vinoktiH // RuAss_31 //

sattvasya SoBanatvasyABAvo 'SoBanatvam /
evamasattvasyASoBanatvasyABAvaH SoBanatvam /
tedve sattvAsattve yatra kasyacidasaMniDAnAnnibaDyete sA dviDA vinoktiH /
atra ca SoBanatvASoBanatvasattAsattAyAmeva vaktavyAyAmasattAmuKenABiDAnamanyanivfttiprayuktA tannivfttiriti KyApanArTam /
evaM cAnyAnivfttO viDireva prakASito Bavati /
AdyA yaTA -
'vinayena vinA kA SrIH kA niSA SaSinA vinA /
rahitA satkavitvena kIdfSI vAgvidagDatA' //


--------------------

RuAssC_31:

pratiBawaBUtAmiti pratipakzaBUtAm /
ata evEtadanantarametallakzaRam /
tadevAha-vinAkiYcidtyAdi /
etadeva vyAcazwe-sattvasyetyAdinA /
kasyaciditi yatra yAdfSo vivakzitastasyeti /
nanu cAtra sattvAsattvayorviDimuKenEva vAcyatve kimiti pratItivEzamyadAyinA nizeDamuKena nirdeSaH kfta ityASadvayAha-atra cetyAdi /
tacCabdena sattvAsattvayoH pratyavamarSaH /
anyanivfttiprayuktena tannivfttilyApanenApi kiM BavatItyASaNkyAha-evaM cetyAdinA /
anyasya kasyacidanivfttO sattamasattvameva vA BavatItyarTaH /
Adyeti asattvanibanDanoktiH /
kA SrIrna kAcicCrIriti Sriyo viraho 'sadBAvaH /
vinayAsadBAve 'piSriyo 'sadBAvo 'stItyetadaBiDAnaM Sriyo 'sattve paryavasyatIti vinayanivfttiprayuktaM Sriyo 'sattvamuktam /
evaM vinayasyAnivfttO SriyaH sattva eva viDiH prakASito BavatIti vinaya evaM BarabanDaH kAryaH /
evamanyatrApi jYeyam /
anye cAtra vAstavatvaMmanyamAnAH-
'tasyAH SEtyaM vinA jyotsnA puzpardDiH sOraBaM vinA /
vinozRatvaM ca hutaBuktvAM vinA pratiBAsate' //
ityatra vinoktyalaNkAratvamAhuH /
atra hi jyotstrAdInAM SEtyAdinA nityamaviBAve 'pi vinABAva upanibadDaH /
yadAhAlaNkAraBAzyakAraH-"nityasaMbadDAnAmasaMbanDavacana vinoktiH" iti vinoktirUpasaMKyAsyate' iti /
granTakftA punariyaM cirantanalakzitattvAllakzitA /


__________


RuAss_31/1:


atra vinASabdamantareRApi vinArTavivakzA yaTAkaTaYcinnimittIBavati yaTA sahoktO sahArTavivakzA /
evaM ca -
'nirarTakaM janma gataM nalinyA yaTA na dfzwaM tuhinAMSubimbam /
utpattirindorapi nizPalEva na yena dfzwA nalinI prabudDA' //
ityAdO vinoktireva /
tuhinAMSudarSanaM nalinIjanmano 'SoBanatvapratIteH /
iyaM ca parasparavinoktiBaNgyA camatkArAtiSayakft /
yaTodAhfte vizaye /


--------------------

RuAssC_31/1:

yaTAkaTaYciditi /
yadyapi yaTA sahaSabdaM vinApi sahArye tftIyAsti taTA vinASabdaMvinApi dvitIyAdInAM vinArTe sadBAvo 'sti, taTApi vAkyArTaparyAlocanasAmarTyAttadarTaH paryavasyatItyasya BAvaH /
sahaSabdaM vinApi sahArTavivakzA yaTA -
'vivfRvatA sOraBaroradozaM bandivrataM varRaguREH spfSantyA /
vikasvare kasya na karRikAre GrARena dfzwervavfDe vivAdaH' //
atra GrARena saheti tatprayogaM vinA tatpratItAveva viSrAnte /
evaM ceti /
yasmAd vinASabdaM vinApi tadarTavivakzA BavatItyarTaH /
yaTodAhfta iti nirarTakamityAdO /
yaTA vA -
'haMsaRa sarehiM viRA sarARa sohAviRA Ra haMsehiM /
aRRoRRaM cia ee appARaM RavaraM garuenti' //
('haMsAnAM saroBirvanA sarasAM SoBA vinA ca haMsEH /
anyonyaM cEvete AtmAnaM kevalaM garayanti') //


__________


RuAss_31/2:


dvitIyA yaTA -
'mfgalocanayA vinA vicitravyavahArapratiBApraBApragalBaH /
amftadyutisundarASayo 'yaM suhfdA tena narendrasUnuH' //
atrASoBanatvABAvaH SoBanapadArTaprakzepaBaNgyoktaH /
SEzA dviDA vinoktiH /


--------------------

RuAssC_31/2:

dvitAyeti SoBanatvanibanDanoktiH /


____________________________________________________________


START SUtra 32:



aDunA viSezaRavicCittyASrayeRAlaNkAradvayamucyate /
tatrAdO viSezaRasAmyAvazwamBena samAsoktimAha- /

viSezaRAnAM sAmyAdaprastutasya gamyatve samAsoktiH // RuAss_32 //


iha prastutAprastutAnAM kvacid vAcyatvaM kvacid gamyatvamiti dvEviDyam /
vAcyatvaM ca SlezanirdeSaBaNgyA pfTagupAdAnena vetyapi dvEviDyam /
etad dviBedamapi SlezAlaNkArasya vizayaH /
gumyatvaM tu prastutanizWamaprastutapraSaMsAvizayaH aprastutaniRWaM tu samAsoktivizayaH /
tatra ca nimittaM viSezaRasAmyam /
viSezyasyApi sAmye SlezaprAtpeH /
viSezaRasAmyAdDi pratIyamAnaprastutaM prastutAvacCedakatvena pratIyate /
avacCedakatvaM ca vyavahArasamAropaH /
rUpasamArope tvavacCAditatvena prakftasya tadrUpitvAd rUpakameva /


--------------------

RuAssC_32:

tatretyalAMradvayamaDyAt /
AdAviti praDAnatayA /
asyA hi viSezaRamAtrAvazwaBBAtparikarAdviSezaRasAmyAvazwamBatvena viSizwatvam /
viSezaRetyAdi /
attyAScAlaNkArAntareByo viBAgaM darSayitumupakramate-ihetyAdinA /
vAcyatvaM cAtra dvayoH prastutayoraprastutayoH prastutAprastutayoSca Bavati /
gamyatvaM punaH kvacitprastutasya kvaciccAprastutasya /
prastutAprastutayostu na Bavati /
tAdrUpyeRa vastusadBAvABAvAt /
SlezanirdiSaBaNgyeti /
prastutayoraprastutayoSca /
pfTagupAdAneneti /
prastutayoraprastutayoH prastutAprastutayoScEtaditi vAcyam /
atra cAprastutasya kiMhetukaM gamyatvamityaNkyAha-tatra cetyAdi /
tatreti aprastutasya gamyatve /
viSezaRAnAM cAtra bahutvameva vivakzitamiti na vAcyam /
'SvasanavizamA rArtrirjyotstnA taraNgitaviBramA SaSimaRiBuvo vAzpAyantenimIlati padminI /
upacitatamonohA BUmirvyanakti vivarRatAM taditi gahane darSaM darSaM kaTaM saKi jIvyate' //
ityatra viSezaRabahutvABAve 'pi samAsokteH sadBAvAt /
ataSca viSezaRAnAM sAmyAdIti na sUtraRIyama /
abahutve tasyAvyApteH /
viSezaRasAmyamapi kasmAdatra hetutvaM Bajata ityASaNkyAha-viSezeRetyAdi /
aprastutamiti na punaraprastutaDarmA eva /
nahyanyaDarmisaMbanDino DarmAHsvaDarmiRamantareRAnyatrAvatizwante /
nahyanAyake nAyakaDarmARAmanvayo yujyate /
anyaDarmARAmanvayatrAnvayAsaMBavAt /
ata evAnyaropyamARo 'nyavahAro 'nyatra na saMBavatIti tadavinABAvAtsvavyavahAriRamAkzipatItyAkzipyamARenAprastutena DarmiREva prastuto DarmyavacCridyatena punarAcCrAdyate /
taTAtve hyaprastutena prastutasya rUparUpitatvAdrUpasamAropaH syAnna vyavahArasamAropaH /
ata evAha-prastutasya rUparUpitatvAdrUpasamAropaH syAnna vyavahArasamAropaH /
ata evAha-prastutAvacCedakatveneti /
ata evAprastutasya gamyatve iti sUtritam /
evaM samAsoktO vyavahArasamAropAdaprastutena prastutasya vESizwamlakzaRamavacCredakatvaM viDayate /
rUpake tu rUpasamAropAdrUpitatvAKyamAcCrAdakatvamityanirBedaH /
tena 'viSezaRAnAM sAmyAdaprastutaDarmAvacCreda' ityapAsyAsmallakzaRAnuguRyenEva viSezaRasAmyAdaprastutAvacCedaH samAsoktirityeva sUtraRIyam /
atiSayoktyASaNkA punaratra nizpramARikEva /
vizayasyopAdAnAdvizayiRaScAnupAdAnAt /


__________


RuAss_32/1:


tacca viSezaRasAmyaM SlizwatayA sADAraRyenOpamyagarBatvena ca Bavat triDA Bavati tatra SlizwatayA yaTA - 'upoQarAgeRa vilolatArakaM taTA gfhItaM SaSinA niSAmuKam za yaTA samastaM timirAMSukaM tayA puro 'pi rAgAdgalitaM na lakzitam' //
atra niSASaSinoH SlizwaviSezaRamahimnA nAyakavyavahArapratipattiH /
aparityaktasvarUpayorniSASaSinornAyakatAKyaDarmaviSizwayoH pratIteH /
sADAraRyena yaTA - 'tanvI manoramA bAlA lolAkzI puzpahAsinI /
vikAsameti suBaga BavaddarSanamAtrataH' //
atra tanvItyAdiviSezaRasAmyAllolAkzyA latAvyavahArapratItiH /
tatra ca latEkagAmivikAsAKyaDarmasasAropaH kAraRam /
anyaTA viSezaRasAmyamAtreRa niyatalatAvyavahArasyApratIteH /
vikAsaSca prakfte upacarito jYeyaH /
evaM ca kAryasamArope 'pi jYeyA /
iyaM ca samAsoktiH pUrvApekzayAspazwA /


--------------------

RuAssC_32/1:

taditi aprastutasya gamyatve nimittam /
tatreti nirDAraRe /
nAyaketi sarUpayorekaSezaH /
aparityaktasvarUpayoriti /
rUparUpitatve hi parityaktaM svasvarUpaM syAt /
tatreti /
latAvyavahArapratItO /
nanu yadi latEkagamyeva vikAsAKyo DarmastatkaTaM prakfte saMgacCata ityASaNkyAha-vikAsa ityAdi /
etadevAnyatrApi yojayati-evamityAdinA /
tadevaM sADAraRyena samAsokterviSezaRasAmye satyapyaprakftasaMbanDi DarmakAryaMsamAropamantareRa tadvayavahArapratItirna BavatIti sidDam /


__________


RuAss_32/2:


OpamyagarBatvena yaTA-
'dantapraBApuzpacitA pARipallavaSoBinI /
keSapASAlivfndena suvezA hariRekzaRA' //
atra dantapraBA puzpARIveti suvezatvavaSAdupamAgarBatvena kfte samAse paScAddantapraBAsadfSEH puzpESciteti samAsAntarASrayaRena samAnaviSezaRamAhAtmyAllatAvyavahArapratItiH /
atrEva 'parItA hariRekzaRA' iti pAWe upamArUpasADakabAGakABAvAt saMkarasamASrayeRa kfte yojane paScAt pUrvavat samAsAntaramahimnA latApratItijYaMyA /
rUpakagarBatvena tu samAsAntarASrayaRAt samAnavizezaRatvaM Bavadapi na samAsokteH prayojakam /
ekadeSavivartirUpakamuKenEvArTAntarapratItestasyA vEyarTyAt /
na ca pUrvadarSitopamAsaMkaravizaye eza nyAyaH /
upamAsaMkarayorekadeSavivartinoraBAvAt /
taccEkadeSavivartirUpakamaSlezeRa SlezeRa ca BavatIti dviviDam /
aSlizwaM yaTA-
'nirIkzya vidyunnayanEH payodo muKaM niSAyAmaBisArikAyAH /
DArAnipAtEH saha kiM nu vAntaScandro 'yamitpArtataraM rarAsa' //
atra nirIkzaRAnuguRyAdvidyunnayanEriti rUpake payodasya drazwfpuruzanirUpaRamArtataraM rarAsetyatra pratIyamAnotprekzAyA nimittatvaM Bajate /
SlizwaM yaTA-
'madanagaRanAsTAne leKyaprapaYcamudaYcayan vicakila-bfhatpattranyastadvirePamazIlavEH /
kuwilalipiBiH kaM kAyasTaM na nAma visUtrayan vyaDita virahiprARezvAyavyayAvaDikaM maDuH' [SrI. ca. 670] //
atra hi pattralipikAyasTaSabdezu SlezagarBe rUpakaM dvirePamazIlavErityetadrUpakanimittam /
asya ca pracuraH prayogavizaya iti na samAsoktibudDiH kAryA /


--------------------

RuAssC_32/2:

suvezatvaM prakftArTaM evAnuguRamityupamAyAH sADakam ataSca tatsamAsASrayaH /
samAsAntarASrayaReneti /
yadyapyatropamAsamAsa eva sTitastaTApyupamAnopameyayorvyatyayAdeva samAsAntaratvamuktam /
pUrvApekzavAsyAnyayAtvAt /
atrEveti dantapraBetyAdO /
upamArUpakasADakabADakABAvAditi /
parrItatvasya hi prakftAprakftayostaTA nAnuguRyamiti sADakatvABAvaH /
taTA ca na viguRatvamiti bADakatvABAvaH /
ataScEkapakzASrayABAvAdupamArUpakayoH saMdehasaMkaraH /
tasya samASraya uBayasamAsagrahaRam /
taccEkasminneva vAkye na saMBavatIti kAmakzAreRa tayorgrahaRam /
saMkarasamASrayeRApyupamAsamAsayoccane kfte yadvadayamevAlaNkArastadvadrUpakasamAsayojajane 'pi kimaTameva kimutAlaNkArAntaramityASaNkyAha-rUpaketyAdi /
evacca sAkzAdapi rUpakagarBe samAse yojyam, samAnanyAyatvAt /
yadyevaM tarJupamAsamASraye 'pyekadeSavivartyupamAmuKenEvArTAntarapratIteH kiM nEtadBavatItyASaNkyAha-na cetyAdi /
eza iti rUpakoktaH /
aBAvAditi udBawamatena /
yadAhuH -
'na ca rudrawasyevodBawasyEkadeSavivartirUpakavadupamAsaMkarAvekadeSinO staH' ataScEtattanmatABiprAyeRoktam /
granTakfnmate hi vakzyamARanItyA tayoH saMBavaH /
nanu yadi tayorgranTakfnmate saMBavastadOpamyagarBaviSezaRotTApitaH samAsoktiprakArastarhi na saMBavati /
tasyEkadeSavivartirUpakavadekadeSavivartiByAmupamAsaMkarAByAmevArTAntarapratItisidDervEyarTyAt /
nEtat /
yato 'styeva tAvadOpamyagarBaviSezaRahetukatvaM samAsokteH /
kintvetadanyaBedasahacaritamevAsyA nimittatAM Bajate na punaH kevalam /
taTAtve hi viSezaRAnAmOpamyagarBatve ekadeSavivartinyA upamAyAH prAtpiH /
tatra SlizwatvasahacaritametadyaTA -
'paripiYjaritAsitAmbarErnibiqEH kaM na haranti hAriBiH /
ayi sAyamimAH payoDarEH sPuwarAgAScalatArakA diSaH' //
atra 'sPuwasaMDyAtapakuNkumEH' iti pAWe saMDyAtapakuNkumErityOpamyagarBaM viSezaRam /
sADAraRyasahacaritaM yaTA -
'tanvI manoramA bAlA lolAkzI stabakastanI /
vikAsameti suBaga BavaddarSanamAtrataH' //
atra stabakastanItyOpamyagarBaM viSezaRam /
SudDakAryasamAropasahacaritaM yaTA -
'samArurohoparipAdapAnAM luloWapuzpotkarareRupuYje /
latAprasUnAMSukamAcakarzaM krIqanvane kiM na cakAra cEtraH' //
atra prasUnAMSukamityOpaByagarBaviSezaRam /
kevalatve punaretezAmekadeSavivartinyupamEva yaTA -
'baBO lolADaradalasPuraddaSanakesaram /
BrUvilAsAlivalayaM lalitaM lalanAmuKam' //
atra lalitatvamupamAsADakam /
samAsAntarASrayAt samAnaviSezaRatvaM Bavadapi nAtra samAsokteH prayojakam /
ekadeSavivartyupamAmuKenEvArTAntarapratItestasyA vEcaTyAt /
evaM dantapraBetyAdAvapi jYeyam /
dantapraBAH puzpARIvetyeva samAse kfte upamAnaBUtAyA latAyAH pratItisidDeH samAsAntarASrayeRAgatAyAstatpratItervyarTatvAt /
aprakftAgUraRe hi kaveH saMramBaH taccAnayEva sidDamiti kiM samAsoktyA /
cirantanAnuroDAt punaratra granTakftAsamAsoktiruktA /
yattu 'yatra samAsoktAyAmupamAyAM samAsAntareRa viSezaRasAmyaM yojayituM SakyaM tatrOpamyagarBaviSezaRapraBAvitA samAsoktiruktA' iti vakzyati tadapi cirantanAnuroDaparameva /
anyaTA hi samAnanyAyatvAdekadeSavivartini rUpake 'pi yatra samAnaviSezaRatvaM yojayituM SakyaM tatrApi samAsoktiriti kiM noktam /
yattu noktaM tadyuktam /
rUpakamAhAtmyAt praTamameva tatpratItisidDerantaraM samAsoktimuKenAprakftItervEyarTyAt /
'AhlAdicandravadanA sPurattArakamOktikA /
GanAnDakAraDammillA rAjate gaganasTalI' //
ityAdO punarupamAyAH sADakABAvAdekadeSavivarti rUpakameveti na samAsoktiBramaH kAryaH /
na cEvamAdAvupamArUpakayoH saMdehasaMkaro nyAyyaH /
tasyAlaNkArasArakArAdiBinirAkftatvAt /
samAsoktilakzaRAvalasare kiM rUpakanirUpaRenetyASaNkyAha-asyA ityAdi /


--------------------

RuAssC_32/2a:

asyASca yaToparAditAnBedAnsaMkalayati-tadevamityAdinA /


__________


RuAss_32/3:


tadevaM SlizwaviSezaRasamutTApitEkA /
sADAraRaviSezaRasamutTApitA tu DarmakAryasamAropAByAM dviBedA /
OpamyagarBaviSezaRasamutTApitopamAsaMkarasamAsAByAM dviBedA /
rUpakasamASrayeRa tu BedadvayamasyA na vizayaH /
tadevaM paYcaprakArA samAsoktiH /
iyaM ca SudDakAryasamAropeRa viSezaRasAmyenoBayamayatvena praTamaM triDA samAsoktiH /
viSezaRasAmyaM ca paYcaprakAraM nirRItam /
sarvatra cAtra vyavahArasamAropa eva jIvitam /
sa ca lOkike vastuni lOkikavastuvyavahArasamAropaH /
SAstrIye vastuni SAstrIyavastuvyavahArasamAropaH /
lOkike vA SAstrIyavastuvyavahArasamAropaH /
SAstrIye vA lOkikavastuvyavahAramAropa iti caturDA Bavati /
tadevaM bahuprakArA samAsoktiH /


--------------------

RuAssC_32/3:

Bedadvayamiti sAkzAtsaMdihyamAnatvena vA /
na vizaya iti /
yaToktopapatte rUpaka eva viSrAnteH /
praTamamiti /
etadBedatrayamasyA mUlaBUtamityarTaH /
uktaM punaH prakArapaYcakamasyA avAntaraBedarUpam /
viSezaRasAmyasyEtadBedatvAt /
yadyapi SudDakAryasamArope 'pi viSezaRasAmyaBevAsti taTApyatra SudDa eva kAryasamAropa udBiktatayA pratIyata iti tasya pfTagmedatvamuktam /
sarvatreti Bedasatpake /
bahuprakAreti /
lOkikAdInAM vyavahArARAmAnantyAt /


__________


RuAss_32/4:


tatra SudDakAryasamAropeRa yaTA-
'viliKati kucAvuccErgAQaM karoti kacagrahaM liKati lalite vaktre pattrAvalImasamaYjasAm /
kzitipa KadiraH SroRIbimbAd vikarzati cAMSukaM maruBuvi haWAt trasyantInAM tavArimfgIdfSAm' //
atra pattrAvalIvileKanAdiSudDakAryasamAropAt Kadirasya haWakAmukatvapratItiH viSezaRasAmyenodAhftA /


--------------------

RuAssC_32/4:

udAhftamiti-upoQarAgeRetyAdinA /


__________


RuAss_32/5:


uBayamayatvena yaTA -
'nirlUnAnyalakAni pAwitamuraH kftsno 'DaraH KaRqitaH karRe rugjanitA kftaM ca nayane nIlAbjakAnte kzatam /
yAntInAmatisaMBramAkulapadanyAsaM marO nIrasEH kiM kiM kaRwakiBiH kftaM na taruBistvadvErivAmaBruvAm' //
atra nIrasEH kaRwakiBiriti viSezaRasAmyam /
nirlUnAnyalakAnItyAdizu kAryasamAropaH /
vyavahArasamAropaprakAracatuzwaye krameRodAharaRam /
yaTA-
'dyAmAliliNga muKamASu diSAM cucumba rudDAmbarAM SaSikalAmaliKatkarAgrEH /
antarnimagracarapuzpaSaro 'titApAt kiM kiM cakAra taruRo na yadIkzaRAgniH' //
lOkikaM ca vastu rasAdiBedAnnAnABedaM svayamevotprekzyam /
'yErekarUpamaKilAsvapi vfttizu tvAM paSyadBiKyayamasaMKyatayA pravfttam /
lopaH kftaH kila paratvajuzo viBakte- stErlakzaRaM tava kftaM Druvameva manye' //
atrAgamaSAstraprasidDe vastuni vyAkaraRaprasidDavastusamAropaH /
'sImAnaM na jagAma yannayanayornAnyena yatsaMgataM na spfzwaM vacasA kadAcidapi yad dfzwopamAnaM na yat /
arTAdApatitaM na yanna ca na yattatkiYcideRIdfSAM lAvaRyaM jayati pramARarahitaM cetaScamatkArakam' //
atra lAvaRye lOkike vastuni mImAMsASAstraprasidDavastusamAropaH /
evaM tarkAyurvedajyotiHSAstraprasidDavastusamAropo bodDavyaH /
yaTA-
'svapakzalIlAlalitErupoQahetO smare darSayato viSezam /
mAnaM nikArartumaSezayUnAM pikasya pARqityamaKaRqamAsIt' //
atra tarkaSAstraprasidDavastusamAropaH /
pARqityaSabdaH prakfte lakzaRayA vyAKyeyaH /
'mandamagrimaDuraryamopalA darSitaSvayaTu cABavattamaH /
dfzwayastimirajaM sizevire dozamozaDipaterasaMniDO' //
atrAyurvedaprasidDavastusamAropaH /
'gaRqAnte madadantinAM prahfrataH kzmAmaRqale vEDfte rakzAmAcarataH sadA vidaDato lAwezu yAtrotsavam /
pUrvAmatyajataH sTitiM SuBakarImAsevyamAnasya te varDante vijayaSriyaH kimiva na SreyasvinAM maNgalam' //
atra jyotiHSAstraprasidDavastusamAropaH /
'prasarpattAtparyErapi sadanumAnEkarasikE- rapi jYeyo no yaH parimitagatitvaM parijahft /
apUrvavyApAro guruvara! buDErityavasito na vAcyo no lakzyastava sahfdayasyo guRagaRaH' //
atra BaratAdiSAstraprasidDavastusamAropaH /
taTA hyatra guRagaRagatatvena SfNgArAdirasavyavahAraH pratIyate /
yato raso na tAtparyaSaktijYeyaH /
nApyanumAnavizayaH /
na SabdEraBiDAvyApAreRa vAcyIkftaH /
na lakzaRAgocaraH /
kiM tu vigalitavedyAnataratvena parihftapArimityo vyaYjanalakzaRApUrvavyApAravizayIkfto 'nukAryAnukartfgatatvapari hAreRa sahfdayagata iti prasarpattAtparyErityAdipadE rasa eva pratIyate /
eva pratIyate /
evamanyadapi jYeyam /


--------------------

RuAssC_32/5:

krameReti yaToddeSam /
mImAMsetyatrottaramImAMsA vivakzitA /
tatra kahi niKilapramARAgocaraM paramAtmasvarUpaM darSitam /
tadvyavahArasamAropo 'tra kftaH /


--------------------

RuAssC_32/5a:

na tAtparyeti /
yaduktam-
'nABiDEvaM na tAtparyaM lakzaRAnumitirnaM vA /
DvanyantarBAvane SaktA Bedena vizayasTiteH' //
iti //
anukAryo rAmAdiH /
anukartA nawAdiH /
tadgacaraSca na rasaH pratIyate /
yaduktam-'nAnukArye 'pi rAmAdO nawAdO nAnukartari /
rasaH sacetasAM kiM tu' iti /
anyaditi /
anyaSAstraprasidDavastusamAropalakzaRam /


__________


RuAss_32/6:


'paSyantI trapayeva yatra tirayatyAtmAnamAByantare yatra truwyati maDyamApi maDuraDvanyujjihAsArasAt /
cAwUccAraRacApalaM vidaDatAM vAk tatra bAhyA kaTaM devyA te parayA praBo saha rahaHkrIqAdfQAliNgane' //
atrAgamaprasidDe vastuni lOkikavastuvyavahArasamAropa /
lOkikavastuvyavahAraSca rasAdiBedAd bahuBeda ityuktaM prAk /
tatra SudDakAryasamArope kAryasya viSezaRatvamOpacArikamASritya viSezaRasAmyAditi lakzaRaM pUrvaSAstrAnusAreRa vihitaM yaTAkaTaYcid yojyam /


--------------------

RuAssC_32/6:

taditTaM saprapaYcAM samAsoktiM pratipAdya punarapi sahfdayAnAM hfdayaNgamIkartuM granTakfdetatpratIrti viBAgena lakzye yojayati-iha tvityAdinA /


__________


RuAss_32/7:


iha tu--
'EndraM DanuH pARqupayoDareRa Sarad daDAnArdranaKakzatABam /
prasAdayantI sakalaNkaminduM tApaM raveraByaDikaM cakAra' //
ityatrAsti tAvad raviSaSinornAyakatvapratItiH /
na cAtra viSezaRasAmyamiti sA kutastyA /
prasAdayantI sakalaNkamindumiti viSezaRasAmyAcCaradonAyikAtvapratItO tadunuguRyAt tayoH samAsoktyA nAyakatvapratItiriti cet ArdranaKakzatABamEndraM DanurdaDAnetyetadviSezaRaM kaTaM sAmyena nirdrizwam /
na cEkadeSavivartinyupamoktA yatsAmarTyAnnAyakatvapratItiH syAt /
tatkaTamatra DyavasTA /
atrocyate-ekadeSavivartinyupamA yadi pratipadaM noktA tat sA kena pratizidDA /
sAmAnyalakzaRadvAreRAyAtAyAstasyA atrApi saMBavAt /
aTAtra nopamAnatvena nAyakaH svasvarUpeRa pratIyate apitu raviSaSinorevanAyakatvapratItiH /
tayoratra nAyakatvAt /
tadatrArdranaKakzatABamityatra sTitamapi SrutyopamAnatvaM vastuparyAlocanayA Endre Danuzi saMcAraRIyam, indracApABaM naKakzataM daDAneti pratIteH, yaTA 'daDnA juhoti' ityAdO daDni saMcaryate viDiH /
evamiyamupamAnuprARitA samAsoktireva /
iha punaH ityatra saraHSriyAM nAyikAtvapratItirna samAsoktyA, viSezaRasAmyABAvAt /
tasmAnnAyikAtropamAnatvena pratIyate na tu saraHSrIDarmatvena nAyikAtvapratItirityekadeSavivartinyupamEvAByupagamyA,gatyantarAsaMBavAt /
yEstunoktA tezAmapyupasaMKyeyEva /
yatra tu 'keSapASAlivfndena' ityAdO samAsoktAyAmupamAyAM samAsantariRa viSezaRasAmyaM yojayituM SakyaM tatrOpamyagarBaviSezaRapraBAvitA samAsoktireveti na viroDaH kaScit /


--------------------

RuAssC_32/7:

avipratipattidyotanArTastAvacCrabdaH /
kutastyeti /
kimasyA nimittamitiBAvaH /
tadAnuguRyAditi /
Sarado nAyikAtvapratItyanuguRatvAt /
tayoriti raviSaSinoH /
kaTamiti /
aprakftArTAnanuguRatvAt sAmyAyogAt /
kaTamatra vyavasTeti /
viSezaRasAmyAyogAt samAsokteraprAtperekadeSavivartinyA upamAyA anuktatvAt /
sAmAnyalakzaReti /
upamAnopameyayoH sADarmye BedABedatulyatve upameti /
evamekadeSavivartyupamAsAmaryTAdevAtra nAyakakatvapratItiriti BAvaH /
aTeti pakzAntare /
yadi cAtra pUrvoktayuktyEvAnuguRyAd raviSaSinoH samAsoktimuKena nAyakatvapratItistadArdranaKakzatABamiti viSezaRaM kaTaM sAmyena yojayituM SakyamityASaNkyAha-tadatretyAdi /
etadeva SAstrAntaraprasidDadfzwAntamuKena hfdayaNgamIkaroti-yaTetyAdinA /
agnihotraM juhuyAdityanenotpattiviDivAkyena hi homo vihitaH /
tasya ca punarviDAnamadagDadahananyAyena yAvadaprAtpaM tAvad viDervizaya ityaByupagamAtra yujyata iti tatrApyuktatvAdupapade daDni saMcAryata ityarTaH /
upamAnuprARiteti /
OpamyagarBaviSezaRotTApitetyarTaH /
samAsoktireveti /
na punarekadeSavivartinyupamA /
gatyantaramalaNkArAntaram /
yErityudBawAdiBiH /
yatratvityAdergranTasya pUrvamevAsmABiraBiprAya uktaH /


__________


RuAss_32/8:


sA ca samAroktirarTAntaranyAse kacitsamarTyagatatvena kacitsamarTakagatatvena ca Bavati /
krameRa yaTA-
'aTopagUQe SaradA SaSANke prAvfq yayO SAntataqitkawAkzA /
kAsAM na sOBAgyaguRo 'NganAnAM nazwaM piraBrazwapayoDarARAm' //
'asamAtpajigIzasya strIcintA kA manasvinaH /
anAkramya jagat sarve no saMDyAM Bajate raviH' //
atropagUQatvena SAntataqitkawAkzatvena ca SaSANkaSaradornAyakavyavahArapratItO samAsoktyAliNgita evArTo viSezarUpaH sAmAnyASrayeRArTAntaranyAsena samarTyate /
sAmAnyasya cAtra SlezavaSAdutTAnam /
SAntataqitkawAkzetyOpamyagarBe viSezaRaM samAsAntarASrayeRAtra samAnam /
asamAtpetyAdO tu strISabdasya sAmAnyena strItvamAtrABiDAnAt sAmAnyarUpo 'rTo liNgaviSezanirdeSagarBeRa kAryApanibanDanenotTApitayA samAsoktyA samAropitanAyakavyavahAreRa ravisaMDyAvfttAntena viSezarUpeRa samarTyate /
'AkfzwivegavigaladBujagendraBoganimokapawwaparivezatayAmburASeH /
manTavyaTAvyupaSamArTamivASu yasya mandAkinI ciravezwata pAdamUle' //
atra nirmokapawwApahnavena samAropitAyA mandAkinyA yadvastuvfttena pAdamUle vezwanaM taccaraRamUle vezwanatvena SlezamUlayAtiSayoktyADyavasIyate /
tat taTADyavasitaM manTavyaTAvyupaSamArTamivetyutprekzAmutTApayati /
sotTApyamAnEvAmburASimandAkinyoH patipatnIvyavahArASrayAM samAsoktiM garBIkaroti /
evaM cotprekzAsamAsoktyorekaH kAlaH /
evaM 'naKakzatAnIva vanasTalInAm' ityatrApi vanasTalInAM nAyikAvyavahAra utprekzAntarAnupravizwasamAsoktimUla eva /
evamiyaM samAsoktiranantaprapaYcetyanayA diSA svayamutprekzyA /


--------------------

RuAssC_32/8:

setyuktaprapaYcA /
sAmAnyasyetyaNganASabdasya strItvamAtrABiDAnAt /
SlezadavaSAditi, payoDarARAM hi Slizwatvam /
liNgaviSezeti,ravisaMDyayoH puMstrIrUpeRa kAryaM BajanAKyam /
evamanyAlaNkArasaMmiSratvamapyasyA darSiyati-AkfzwItyAdinA /
setyutprekzA /
ekaH kAla iti /
jYatpO samAsoktigaBINkAreREvrotprekzAyA utTAnAt /
evamiti /
yaToktagatyetyarTaH /


____________________________________________________________


START SUtra 33:


viSezaRasABiprAyatvaM parikaraH // RuAss_33 //

viSezaRavEcitryaprastAvAdasyeha nirdeSaH /
viSezaRAnAM sABiprAyatvaM pratIyamAnArTagarBIkAraH /
ata eva prasannagamBIrapadatvAnnAyaM DvanervizayaH /
evaM ca pratIyamAnAMSasya vAcyonmuKatvAtparikara iti sArTakaM nAma /
'rAjYo mAnaDanasya kArmukaBfto duryoDanasyAgrataH pratyakzaM kurubAnDavasya mizataH karRasya Salyasya ca /
pItaM tasya mayAdya pARqavavaDUkeSAmbarAkarziRaH kozRaM jIvata eva tIkzRakarajakzuRRAdasfgvakzasaH' //
atra rAjYa ityAdO sotprAsatvaparaM prasannagamBIrapadatvam /
evam-
'aNgAja senApate rAjavallaBa droRopahAsin karRaM, sAMprataM rakzEnaM BImAd duHSAsanam' ityAdO jYeyam /


--------------------

RuAssC_33:

viSezaRetyAdi /
iheti samAsoktyAnantaram /
viSezaRAnAM cAtra bahutvameva vivakzitam /
anyaTA hyapuzwArTasya dozatvABiDAnAt tannirAkaraRena svIkftasya puzwArTasyAyaM vizayaH syAt /
evamevaMviDAnekaviSezaRopanyAsadvAreRa vEcitryAtiSayaH saMBavatItyAlaNkAratvam /
pratIyamAnArTasya vAcyonmuKatvena prADAnyABAvAdgaBINkArastadantaH kftatvam /
ata eveti pratIyamAnArTasya prADAnyABAvAt /
prasaccatvaM vAcyasyEva prADAnyena nirdeSAt /
gamBIratvaM pratIyamAnasyApyarTasya guRIBAvena garBIkArAt /
yatra ca pratIyamAnaM prati upasarjanIkftasvarTayoH SabdArTayoravasTAnAM sa DvaneH sa eva vizayaH ' iti /
atra ca na taTAtvamityuktaM nAyaM Dvanervizaya iti /
ata eva nAmApyasya yOgikamityAha-evaM cetyAdi /
sotprAsatvaparamiti /
taTA ca rAjYo jagad rakzitavyamasya punaranujamAtrarakzaRAsidDeranyadeva nAmamAtreRa rAjAtvamityupahAsaparatvam /
evamanyezAmapisvayamevEtadavagantavyam /
AdiSabdena-
'yasyEkasyEva dozRAM jayati daSaSatI sAnvayo dvAri rudraH kArAgAre surARAM patarapi ca SacI cAmaravyagrahastA /
kanyA tasyeyamekA rajanicarapatereza SudDAntameko bAlo niHSaNkamasyAH praviSati ca namaste 'se vEzRavAya' //
ityAdAvapi viSezaRAnAM prasaccagamBIratvaM jYeyam /


____________________________________________________________


START SUtra 34:


viSezyasyApi sAmye dvapOrvopAdAne SlezaH // RuAss_34 //

kevalaviSezasAmyaM samAsoktAvuktan /
viSezyayuktaviSezaRasAmyaM tvaDikftyedamucyate /
tatra dvayoH prAkaraRikayoraprAkaraRikayoH prAkaraRikAprakaraRikayor vA SlizwapadopanibanDe SlezaH /
tatrAdyaM prakAradvayaM viSezaRaviSezyasAmya eva tftIyastu prakAro viSezaRasAmya eva Bavati /
viSezyasAmye tvarTaprakaraRAdinA vAcyArTaniyame 'rTAntaragataDvanervizayaH syAt /
Adye tu prakAradvaye dvayorapyarTayorvAcyatvam /
ata evAtra - 'dvayorvopAdAne' iti tftIyaprakAravizayatvenoktam /
'viSezyasyApi sAmye' iti tu SizwaprakAradvayavizayam /


--------------------

RuAssC_34:

viSezyasyApItyAdi /
idamiti SlezalakzaRam /
Adyamiti /
prAkaraRikagatatvenAprAkaraRikagatatvena ca /
evakAraScAtra Binnakramo drazwavyaH /
tena prakAradvayameveti vyAKyeyam /
ataSca tftIyaH prakAro viSezaRasAmya eva BavatIti vyAvacCredaPalam /
anyaTA hi prakAradvayasyAsya viSezyasAmyABAve 'pi darSanAdavyAtpiH syAt /
tadyaTA 'saMcArapUtAni nigantarARi' ityAdi /
atra praBADenvordvayoH prakftayorviSezyayoH sAmyABAvaH /
'AbahUtamaRqalAgrarucayaH saMnadDavakzaHsTalAH sozmARo vraRino vipakzahfdayapronmATinaH karkaSAH /
utsftzwAmbaradfzwavigrahaBarA yasya smarAgresarA yoDA dEvavaDUstanASca na daDuH kzoBaM sa vo 'vyAjjinaH' //
atra stanayoDayoraprakftayorviSezyayoH sAmyABAvaH /
viSezaRasAmya eveti na punarviSezyasAmye /
etadapi viSezyasAmye kiM na BavatItyASaNkyAha-viSezyasAmye tvityAdi /
yaTA -
'laNkAlaARaM puttaa vasaMtamAsammi ladDapasarARam /
ApIalohiARaM vIhei jaRo palAsaRam' //
('laNkAlayAnAM putraka! vasantamAse labDaprasarARAm /
ApItalohitAnAM biBeti janaH palASAnAm') //
atra palASAnAmiti viSezyasyApi Slizwatvam /
prakaraRavaSAcca vfkzaviSezaRamevavAcyatvaniyamAtprastutatvena niSAcarARAmaprastutAnAM vyaNgyatvam /
atra copamAyA eva vyaNgyatvaM yuktaM nAtiSayokteriti prakftAnupayogAdiha noktam /
nanu ca yaTEvAyaM DvanirvizayastaTEvAdyamapi BedadvayaM kiM na BavatItyASaNkyAha-Adya ityAdi /
vAcyatvamiti,ata eva na DvanervizayaH /
tasya vAcyAtiriktanvarUpatvAt /
tftIyaprakAravizayatveneti prADAnyAduktam /
AdyasyApi prakAradvayasya dvayorupAdAnasaMBavAt /



__________


RuAss_34/1:


krameRa yaTA-
'yena DvastamanoBavena balijitkAyaH purAstrIkfto yaScodvfttaBujaNgahAravalayo gaNgA ca yo 'DArayat /
yasyAhuH SaSimacCirohara iti stutyaM ca nAmAmarAH pAyAtsa svayamanDakakzayakarastvAM sarvadomADavaH' //
'nItAnAmAkulIBAvaM lubDErBuriSilImuKEH /
sadfSe vanavfdDAnAM kamalAnAM tadIkzaRe' //
'svecCopajAtavizayo 'pi na yAti vaktuM dehIti mArgaRaSatESca dadAti duHKam /
mohAtsamAkzipati jIvitamapyakARqe kazwaM manoBava iveSvaradurvidagDaH' //
atra hariharayordDayorapi prAkaraRikatvam /
padmAnAM mfgARAM copamAnatvAdaprAkaraRikatvarm /
iSvaramanoBavayoH prAkaraRikAprAkaraRikatvam /
evaM ca SabdArToBayagatatvena vartamAnatvAttriviDaH /
tatrodAttAdisvaraBedAtprayantaBedAcca SabdAnyatve SabdaSlezaH /
yatra prAyeRa padaBaNgo Bavati /
arTaSlezastu yatra svarAdiBedo nAsti /
ata eva na tatra saBaNgapadatvam /
saMkalanayA tUBayaSlezaH /
yaTA-
'raktacCadatvaM vikacA vahanto nAlaM jalEH saMgatamAdaDAnAH /
nirasya puzpezu ruciM samagrAM padmA virejuH SramaRA yaTEva' //
atra raktacCadatvamityAdAvarTaSlezaH /
nAlamityAdO SabdaSlezaH /
uBayaGawanAyAmuBayaSlezaH /
granTagOravaBayAttu pfTaNnodAhftam /

...

(p. 352)
